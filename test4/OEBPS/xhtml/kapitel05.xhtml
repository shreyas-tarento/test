<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv" lang="sv">
<head>
<meta charset="utf-8"/>
<title>300 fr&#229;gor och svar om entreprenadjuridik</title>
<link rel="stylesheet" type="text/css" href="../styles/stylesheet.css"/>
</head>
<body epub:type="chapter bodymatter">
<p class="imaget"><a id="img108"></a><a id="page_108"></a><span id="page108" epub:type="pagebreak" title="108"/><img src="../images/f0108-01.jpg" alt="Illustration"/></p>
<div class="pagebreak"/>
<h2 class="h2" id="chapter05"><a id="page_109"></a><span id="page109" epub:type="pagebreak" title="109"/><span class="ch5"><strong>5 EKONOMI</strong></span></h2>
<h3 class="h3" id="sec1"><span class="no3">1.</span> Konkursutbrott &#8211; vem &#228;ger byggmaterialet?</h3>
<h4 class="h4"><strong>Har entrepren&#246;ren r&#228;tt att &#229;terta byggmaterialet vid best&#228;llarens konkurs?</strong></h4>
<p class="para">I det enskilda fallet kan fr&#229;gest&#228;llningen vara komplicerad, inte minst om best&#228;llarens konkursf&#246;rvaltare har agerat genom att st&#228;nga byggarbetsplatsen. Annars &#228;r svaret ja s&#229; l&#228;nge entrepren&#246;ren har den omedelbara kontrollen (besittning) &#246;ver materialet och varorna, &#228;ven om f&#246;rem&#229;len levererats till arbetsplatsen.</p>
<p class="indent-para">Byggmaterial och varor anses d&#228;remot ha kommit i best&#228;llarens besittning &#8211; och f&#229;r d&#229; inte l&#228;ngre &#229;tertas av entrepren&#246;ren &#8211; n&#228;r f&#246;rem&#229;len har installerats och d&#228;rmed blivit fast egendom eller s.k. byggnadstillbeh&#246;r, allts&#229; fast inredning eller annat som &#228;r &#228;gnat till stadigvarande bruk av byggnaden, exempelvis vitvaror, energik&#228;llor, hiss etc. Samma g&#228;ller om best&#228;llaren betalat f&#246;r varorna och dessa blivit inl&#229;sta i ett utrymme som endast best&#228;llaren har r&#229;dighet &#246;ver. Ibland skrivs &#228;gander&#228;ttsf&#246;rbeh&#229;ll in i avtalen dvs. att levererat material f&#246;rblir entrepren&#246;rens egendom tills full betalning erlagts. S&#229;dana villkor f&#246;rlorar normalt sin verkan n&#228;r f&#246;rem&#229;len har infogats i en byggnad.</p>
<p class="indent-para">Ovanst&#229;ende svar f&#229;r anses utg&#246;ra en huvudprincip. I det enskilda fallet kan fr&#229;gan som sagt bli mer komplicerad, exempelvis om konkursf&#246;rvaltaren st&#228;ngt byggarbetsplatsen eller om materialet tillh&#246;r en underentrepren&#246;r. Kontakta d&#228;rf&#246;r alltid en jurist.</p>
<p class="paras">Byggindustrin nr 11 &#8211; 2007</p>
<h3 class="h3" id="sec2"><span class="no3">2.</span> Vem f&#229;r rabatten?</h3>
<h4 class="h4"><strong>Vem ska egentligen gottskrivas eventuella rabatter vid <a id="page_110"></a><span id="page110" epub:type="pagebreak" title="110"/>ink&#246;p av material n&#228;r ett uppdrag utf&#246;rs p&#229; l&#246;pande r&#228;kning?</strong></h4>
<p class="para">Vid ink&#246;p av material p&#229; l&#246;pande r&#228;kning ska entrepren&#246;ren redovisa sina verkliga och verifierade sj&#228;lvkostnader f&#246;r material. Byggf&#246;retagets f&#246;rtj&#228;nst p&#229; det ink&#246;pta materialet ska anses ligga i det &#246;verenskomna entrepren&#246;rarvodet. Detta inneb&#228;r att om entrepren&#246;ren vid ink&#246;p av till exempel kakelplattor har erh&#229;llit en rabatt om 10 % (kassarabatt) ska denna rabatt framg&#229; och d&#228;rmed ocks&#229; komma best&#228;llaren tillgodo. D&#228;remot har best&#228;llaren enligt de &#228;ldre dokumenten AB 92 och ABT 94 ej r&#228;tt till rabatter som utg&#229;r f&#246;rst vid &#229;rsslut och som &#228;r beroende av byggf&#246;retagets samlade ink&#246;pskvantitet (&#229;rsoms&#228;ttningsrabatter). &#197;rsoms&#228;ttningsrabatter ska dock enligt de nya dokumenten AB 04 och ABT 06 vara beaktat vid fastst&#228;llandet av entrepren&#246;rens arvode och anses d&#228;rigenom komma best&#228;llaren tillgodo</p>
<p class="paras">Byggindustrin nr 25 &#8211; 2008</p>
<h3 class="h3" id="sec3"><span class="no3">3.</span> Kan fakturan v&#228;nta?</h3>
<h4 class="h4"><strong>Ibland blir jag sen med min fakturering. Hur l&#229;ng tid har jag egentligen p&#229; mig?</strong></h4>
<p class="para">Byggsektorns standardavtal inneh&#229;ller korta preskriptionstider. Enligt AB 04 och ABT 06 &#228;r det 6 m&#229;nader fr&#229;n entreprenadens godk&#228;nnande f&#246;r &#228;ndrings- och till&#228;ggsarbeten och tv&#229; &#229;r f&#246;r kontraktssumma och moms. Om man inte har hunnit framst&#228;lla sina krav till best&#228;llaren inom dessa tidsfrister s&#229; upph&#228;vs r&#228;tten till betalning (preskription). F&#246;r underentreprenader upphandlade p&#229; AB-U 07 och ABT-U 07 &#228;r motsvarande tidsfrister fyra respektive 22 m&#229;nader. Om inget standardavtal &#228;r avtalat till&#228;mpas ist&#228;llet preskriptionslagen som inneb&#228;r en preskriptionstid p&#229; tio &#229;r. Notera att lagen g&#246;r undantag f&#246;r krav mot privatpersoner d&#228;r preskriptionstiden ist&#228;llet &#228;r tre &#229;r. I standardavtalen f&#246;r konsumenter (ABS 05<a id="fn58"></a><a href="#rfn58"><sup>58</sup></a> och RO 05<a id="fn59"></a><a href="#rfn59"><sup>59</sup></a>) finns ingen annan reglering.</p>
<p class="paras">Byggindustrin nr 26 &#8211; 2008</p>
<h3 class="h3" id="sec4"><span class="no3">4.</span> Dr&#246;jsm&#229;lsr&#228;nta</h3>
<h4 class="h4"><strong>I en faktura anges 18 % dr&#246;jsm&#229;lsr&#228;nta. M&#229;ste man betala s&#229; mycket?</strong></h4>
<p class="para">Om inte parterna har kommit &#246;verens om n&#229;gon viss r&#228;ntesats g&#228;ller r&#228;ntelagen. <a id="page_111"></a><span id="page111" epub:type="pagebreak" title="111"/>Vid betalningsdr&#246;jsm&#229;l utg&#229;r d&#229; r&#228;nta med den vid varje tid g&#228;llande referensr&#228;ntan, f.n. 4,5 %<a id="fn60"></a><a href="#rfn60"><sup>60</sup></a>, med ett till&#228;gg av &#229;tta procentenheter, allts&#229; 12,5 %. Men inget hindrar parterna fr&#229;n att avtala om n&#229;got annat, antingen i det skriftliga entreprenadkontraktet eller p&#229; annat s&#228;tt.</p>
<p class="indent-para">Det &#228;r dock inte m&#246;jligt f&#246;r en part att ensidigt best&#228;mma en viss r&#228;ntesats enbart genom att skriva in den i en faktura. Inte ens om man har betalat kapitalbeloppet i en faktura d&#228;r r&#228;ntan framg&#229;r, anses man som huvudregel bunden. Det kr&#228;vs allts&#229; n&#229;got ytterligare moment, s&#229;som exempelvis att parterna diskuterat fr&#229;gan eller att en ren r&#228;ntefaktura har betalats.</p>
<p class="paras">Byggindustrin nr 29 &#8211; 2008</p>
<h3 class="h3" id="sec5"><span class="no3">5.</span> Factoring</h3>
<h4 class="h4"><strong>En av v&#229;ra leverant&#246;rer har s&#229;lt sin faktura till ett factoringbolag. Vad inneb&#228;r detta?</strong></h4>
<p class="para">Antalet f&#246;rs&#228;ljningar av fakturor till s&#229; kallade factoringbolag har p&#229; senare tid &#246;kat. Detta kan i vissa fall inneb&#228;ra r&#228;ttsf&#246;rluster och &#246;kade administrationskostnader f&#246;r de f&#246;retag som har inv&#228;ndningar om exempelvis fel i utf&#246;randet.</p>
<p class="indent-para">I korthet &#228;r konsekvensen av en faktura&#246;verl&#229;telse f&#246;ljande. Om best&#228;llaren har underr&#228;ttats om faktura&#246;verl&#229;telse (denuntiation) s&#229; kan best&#228;llaren inte l&#228;ngre betala med befriande verkan till entrepren&#246;ren. Betalning ska ist&#228;llet ske till k&#246;paren av fakturan (factoringbolaget). Best&#228;llaren har r&#228;tt att mot factoringbolaget g&#246;ra g&#228;llande alla inv&#228;ndningar om fel i leveransen som han kunnat framst&#228;lla mot s&#228;ljaren (entrepren&#246;ren). Detta g&#228;ller dock bara under f&#246;ruts&#228;ttning att best&#228;llaren inte har undertecknat en cut-off klausul med inneb&#246;rden att best&#228;llarens r&#228;tt att g&#246;ra inv&#228;ndningar mot fakturan &#228;r inskr&#228;nkt. Vi vill d&#228;rf&#246;r s&#228;rskilt erinra om riskerna med undertecknande av s&#229;dana cut-off klausuler.</p>
<p class="paras">Byggindustrin nr 33 &#8211; 2008</p>
<h3 class="h3" id="sec6"><a id="page_112"></a><span id="page112" epub:type="pagebreak" title="112"/><span class="no3">6.</span> Inv&#228;ndning mot faktura</h3>
<h4 class="h4"><strong>I en faktura anges att inv&#228;ndning m&#229;ste framst&#228;llas inom 8 dagar. G&#228;ller det?</strong></h4>
<p class="para">Inte s&#228;llan st&#229;r en rad l&#228;ngst ner p&#229; fakturan om att inv&#228;ndningar mot fakturan m&#229;ste framst&#228;llas inom viss, vanligtvis mycket kort tid f&#246;r att beaktas. Det g&#228;ller inte! F&#246;r att ett s&#229;dant villkor ska vara bindande m&#229;ste parterna komma &#246;verens om det.</p>
<p class="indent-para">Ist&#228;llet g&#228;ller att man m&#229;ste reklamera mot en faktura inom sk&#228;lig tid. Det finns ingen uttrycklig best&#228;mmelse om detta i AB/ABT men enligt k&#246;plagen g&#228;ller att k&#246;paren &#228;r bunden av det pris som har angetts i en faktura, s&#229;vida han inte inom sk&#228;lig tid meddelar s&#228;ljaren att han inte godk&#228;nner priset, om det l&#228;gre priset f&#246;ljer av avtalet eller om det fordrade beloppet &#228;r osk&#228;ligt. Detta g&#228;ller &#228;ven i entreprenadsammanhang &#228;ven om k&#246;plagen i sig inte g&#228;ller f&#246;r entreprenader.</p>
<p class="paras">Byggindustrin nr 37 &#8211; 2008</p>
<h3 class="h3" id="sec7"><span class="no3">7.</span> Dyra tvister?</h3>
<h4 class="h4"><strong>Vad kostar det att g&#229; till domstol?<a id="fn61"></a><a href="#rfn61"><sup>61</sup></a></strong></h4>
<p class="para">Tvister i byggbranschen kan &#8211; om inte parterna sj&#228;lva kommer &#246;verens &#8211; numera avg&#246;ras p&#229; tre s&#228;tt och kostnaderna skiljer sig mycket! Tvister som g&#228;ller mindre &#228;n 150 basbelopp, allts&#229; drygt 6 miljoner kronor, ska avg&#246;ras av allm&#228;n domstol. D&#229; betalar man &#8221;bara&#8221; f&#246;r ombuden, domstolen &#228;r gratis f&#246;rutom en ans&#246;kningsavgift om 450 kronor.<a id="fn62"></a><a href="#rfn62"><sup>62</sup></a> Tvister &#246;ver 150 basbelopp ska ist&#228;llet avg&#246;ras genom skiljedom. Detta &#228;r ett snabbare f&#246;rfarande d&#228;r parterna sj&#228;lva utser domarna, vanligtvis advokater med specialistkompetens inom entreprenadjuridik. &#197; andra sidan &#228;r det mycket dyrt; man betalar fullt arvode &#228;ven f&#246;r domstolens ledam&#246;ter. I AB 04 har s&#229;som en tredje l&#246;sning inf&#246;rts ett f&#246;renklat f&#246;rfarande med hj&#228;lp av en &#8221;oj&#228;vig skiljeperson&#8221; som parterna sj&#228;lva utser. Det &#228;r ett snabbt och billigt f&#246;rfarande.</p>
<p class="paras">Byggindustrin nr 38 &#8211; 2008</p>
<h3 class="h3" id="sec8"><a id="page_113"></a><span id="page113" epub:type="pagebreak" title="113"/><span class="no3">8.</span> R&#228;tten till f&#246;rskottsbetalning</h3>
<h4 class="h4"><strong>Vilken r&#228;tt har man till f&#246;rskottsbetalning i konsumententreprenader?</strong></h4>
<p class="para">Vid en sm&#229;husentreprenad (det vill s&#228;ga uppf&#246;rande eller tillbyggnad av sm&#229;hus) &#228;r konsumenten inte skyldig att betala f&#246;r annat &#228;n f&#246;r utf&#246;rd del av entreprenaden. Det inneb&#228;r att det allts&#229; inte &#228;r m&#246;jligt att beg&#228;ra betalning i f&#246;rskott. Vid renoverings- och ombyggnadsarbeten kan man d&#228;remot i en s&#228;rskild betalningsplan avtala om att konsumenten ska betala hela eller delar av kontraktssumman i f&#246;rskott.</p>
<p class="paras">Byggindustrin nr 15 &#8211; 2009</p>
<h3 class="h3" id="sec9"><span class="no3">9.</span> &#192;-pris<a id="fn63"></a><a href="#rfn63"><sup>63</sup></a></h3>
<h4 class="h4"><strong>Vad &#228;r skillnaden mellan &#8221;p&#229;kl&#228;dda&#8221; och &#8221;nakna&#8221; &#224;-priser?</strong></h4>
<p class="para">Av begreppsbest&#228;mningarna till AB 04 framg&#229;r att ett &#224;-pris &#228;r ett pris exklusive merv&#228;rdesskatt f&#246;r enhet av arbete. &#192;-priset ska vidare avse &#8221;samtliga kostnader, inklusive kostnader f&#246;r r&#228;ntor centraladministration samt vinst f&#246;r en i entreprenadhandlingarnas mening f&#228;rdig enhet av arbete eller, om s&#229; f&#246;reskrivs, en eller flera delar av kostnaderna&#8221;. &#8221;P&#229;kl&#228;dda&#8221; &#224;-priser inneb&#228;r s&#229;ledes att &#224;-priset ska inkludera samtliga kostnader inklusive entrepren&#246;rarvode.</p>
<p class="indent-para">&#8221;Nakna&#8221; &#224;-priser inkludera ej entrepren&#246;rarvode. I den tidigare versionen av AB (AB 92) definierades &#224;-priset annorlunda, n&#228;mligen att &#8221;priset skall, om inte annat s&#228;gs, avse samtliga prestationer&#8230;&#8221; Allts&#229; en &#246;ppning f&#246;r att l&#228;gga arvodet vid sidan om &#224;-priset &#8211; s.k. nakna &#224;-priser. Exempel p&#229; det sistn&#228;mna &#228;r &#224;-priser som endast omfattar &#8221;tekniska kostnader&#8221;, d.v.s. inte innefattar arbetets andel av olika slag av fasta eller gemensamma kostnader.</p>
<p class="paras">Byggindustrin nr 18 &#8211; 2009</p>
<h3 class="h3" id="sec10"><a id="page_114"></a><span id="page114" epub:type="pagebreak" title="114"/><span class="no3">10.</span> Fakturamodellen</h3>
<h4 class="h4"><strong>Jag har h&#246;rt talas om fakturamodellen och att vi f&#246;retagare spelar en stor roll i systemet med rotavdrag. P&#229; vilket s&#228;tt?</strong></h4>
<p class="para">Fakturamodellen inf&#246;rs fr&#229;n och med den 1 juli 2009. Den inneb&#228;r f&#246;r alla husarbeten (inkl. rotarbeten) att sedan arbetet utf&#246;rts, fakturerats och betalning f&#246;r halva arbetskostnaden<a id="fn64"></a><a href="#rfn64"><sup>64</sup></a> inkl. moms har erh&#229;llits fr&#229;n k&#246;paren, ska utf&#246;raren (byggf&#246;retaget) beg&#228;ra utbetalning av den andra halvan av arbetskostnaden inkl. moms (dock h&#246;gst 50 000 kr) fr&#229;n Skatteverket. F&#246;r detta &#228;ndam&#229;l ska finnas en s&#228;rskild blankett som ska tas fram av Skatteverket. Observera att du m&#229;ste ha f&#229;tt betalt f&#246;r halva arbetskostnaden innan du kan beg&#228;ra utbetalning av resterande del.</p>
<p class="indent-para">I beg&#228;ran om utbetalning ska du ange inte bara dina egna identitetsuppgifter utan &#228;ven motsvarande uppgifter om din kund och beteckningen p&#229; den fastighet/&#228;garl&#228;genhet eller namn p&#229; bostadsr&#228;ttsf&#246;reningen och l&#228;genhetsbeteckning om det &#228;r fr&#229;ga om en l&#228;genhet d&#228;r du utf&#246;rt arbeten.</p>
<p class="indent-para">Skatteverket har uttalat att utbetalning ber&#228;knas kunna ske inom 10 dagar i normalfallet. N&#228;r utbetalning gjorts anses k&#246;paren ha f&#229;tt en prelimin&#228;r skattereduktion. Slutlig skattereduktion ska k&#246;paren ans&#246;ka om i samband med inkomstdeklarationen. Ytterligare upplysningar om fakturamodellen finns i Skatteverkets broschyr SKV 323 och p&#229; Skatteverkets hemsida.<a id="fn65"></a><a href="#rfn65"><sup>65</sup></a></p>
<p class="paras">Byggindustrin nr 19 &#8211; 2009</p>
<h3 class="h3" id="sec11"><span class="no3">11.</span> Best&#228;llarens granskningsr&#228;tt</h3>
<h4 class="h4"><strong>F&#229;r best&#228;llaren inneh&#229;lla betalning med h&#228;nvisning till r&#228;tten att granska fakturaunderlag?</strong></h4>
<p class="para">Enligt AB 04 kap. 6 &#167; 10 punkt 4 har best&#228;llaren, vid till&#228;mpning av sj&#228;lvkostnadsprincipen, r&#228;tt att granska samtliga originalverifikationer som r&#246;r aktuella arbeten. En verifikation &#228;r ett skriftligt bevis f&#246;r att en aff&#228;rsh&#228;ndelse har intr&#228;ffat.</p>
<p class="indent-para"><a id="page_115"></a><span id="page115" epub:type="pagebreak" title="115"/>Granskningsr&#228;ttens syfte &#228;r bland annat att best&#228;llaren vid arbete p&#229; l&#246;pande r&#228;kning ska f&#229; m&#246;jlighet att kontrollera om entrepren&#246;ren fullgjort sin uppgift s&#229; att best&#228;llaren erh&#229;llit b&#228;sta ekonomiska resultat. Syftet med granskningsr&#228;tten &#228;r inte att den ska anv&#228;ndas som en f&#246;ruts&#228;ttning f&#246;r entrepren&#246;rens r&#228;tt till betalning. En s&#229;dan betydelsefull f&#246;ruts&#228;ttning borde framg&#229; av stadgandet, vilket den inte g&#246;r. Best&#228;llaren kan d&#228;rf&#246;r inte med h&#228;nvisning till granskningsr&#228;tten v&#228;gra att betala en faktura. Man b&#246;r dock observera att en betalning i sig inte utg&#246;r ett slutgiltigt godk&#228;nnande av det fakturerade beloppet.</p>
<p class="paras">Byggindustrin nr 22 &#8211; 2011</p>
<h3 class="h3" id="sec12"><span class="no3">12.</span> Reklamation mot faktura</h3>
<h4 class="h4"><strong>P&#229; v&#229;ra fakturor har vi f&#246;ljande text: &#8221;Eventuella anm&#228;rkningar mot denna faktura skall g&#246;ras inom 8 dagar.&#8221; G&#228;ller det?</strong></h4>
<p class="para">En fakturamottagare kan inte v&#228;nta hur l&#228;nge som helst med att framst&#228;lla inv&#228;ndning (reklamation) mot fakturan. Normalt b&#246;r reklamation g&#246;ras inom fakturans f&#246;rfallotid. Annars kan reklamationen anses ha skett f&#246;r sent, i vart fall om f&#246;rfallotiden &#228;r s&#229; l&#229;ng som 30 dagar och fakturamottagaren &#228;r n&#228;ringsidkare.</p>
<p class="indent-para">Om AB 04 eller ABT 06 utg&#246;r avtalsinneh&#229;ll m&#229;ste d&#228;rut&#246;ver de s&#228;rskilda best&#228;mmelserna beaktas som stadgar att best&#228;llaren ska underr&#228;tta entrepren&#246;ren om fel som han uppm&#228;rksammat inom viss tid (kap. 5 &#167; 15 och kap. 7 &#167; 11).</p>
<p class="indent-para">En fakturautst&#228;llare kan inte ensidigt f&#246;rkorta dessa frister ytterligare, t.ex. genom en rad p&#229; fakturan om att anm&#228;rkningar m&#229;ste ske inom 8 dagar f&#246;r att vara g&#228;llande. En s&#229;dan inskr&#228;nkning i fakturamottagarens r&#228;ttigheter m&#229;ste avtalas &#246;msesidigt, f&#246;r att vara bindande.</p>
<p class="paras">Byggindustrin nr 28 &#8211; 2011</p>
<h3 class="h3" id="sec13"><a id="page_116"></a><span id="page116" epub:type="pagebreak" title="116"/><span class="no3">13.</span> Optionspriser</h3>
<h4 class="h4"><strong>Om best&#228;llaren beg&#228;r in ett pris p&#229; f&#246;rsta etappen och samtidigt ett optionspris p&#229; andra etappen, vad blir konsekvensen f&#246;r den senare etappen?</strong></h4>
<p class="para">En option kan inneb&#228;ra att best&#228;llaren inf&#246;rskaffar sig en f&#246;retr&#228;desr&#228;tt eller en f&#246;rhandsr&#228;tt inf&#246;r en kommande upphandling (k&#246;poption). Om entrepren&#246;ren l&#228;mnar ett optionspris f&#246;r en kommande etapp s&#229; inneb&#228;r detta att entrepren&#246;ren &#228;r bunden av detta pris och att best&#228;llaren sj&#228;lv kan v&#228;lja om han vill utnyttja optionen eller ej. Entrepren&#246;ren har ingen r&#228;tt att kr&#228;va att f&#229; utf&#246;ra uppdraget utan enbart en skyldighet att utf&#246;ra arbetet till optionspriset.</p>
<p class="indent-para">Optionen m&#229;ste givetvis avropas inom en viss tidsrymd som b&#246;r framg&#229; av avtalet. Entrepren&#246;rens skyldighet att leverera till optionspris upph&#246;r dock normalt om best&#228;llaren ist&#228;llet v&#228;ljer att g&#229; ut med en ny f&#246;rfr&#229;gan f&#246;r den etapp som optionspriset avser. Detta f&#246;rh&#229;llande torde s&#228;rskilt g&#228;lla upphandlade myndigheter enligt LOU. I annat fall skulle de grundl&#228;ggande principerna f&#246;r offentlig upphandling komma att &#229;sidos&#228;ttas.</p>
<p class="paras">Byggindustrin nr 36 &#8211; 2011</p>
<h3 class="h3" id="sec14"><span class="no3">14.</span> Materialkostnad</h3>
<h4 class="h4"><strong>Vem har r&#228;tt att ta del av rabatter hos materialleverant&#246;ren, best&#228;llaren eller entrepren&#246;ren?</strong></h4>
<p class="para">Vid materialink&#246;p &#228;r det inte ovanligt att entrepren&#246;ren erh&#229;ller viss rabatt hos materialleverant&#246;ren. Det kan antingen vara en generell &#229;rsoms&#228;ttningsrabatt f&#246;r alla materialink&#246;p eller en direkt rabatt vid specifika ink&#246;p, s.k. kassarabatt.</p>
<p class="indent-para">Direkta kassarabatter, d.v.s. rabatt l&#228;mnad direkt vid ink&#246;p (p&#229; kvitto eller faktura) ska komma best&#228;llaren till godo f&#246;r det material som ing&#229;r i entreprenaden. Entrepren&#246;ren kan inte fakturera ett h&#246;gre pris &#228;n det som st&#229;r p&#229; kvittot/fakturan (AB 04 kap. 6 &#167; 9 punkt 1 och kap. 6 &#167; 10 punkt 2) oavsett vad materialleverant&#246;ren har f&#246;r ordinarie pris p&#229; materialet. D&#228;rut&#246;ver har entrepren&#246;ren r&#228;tt att fakturera avtalat materialp&#229;slag (kap. 6 &#167; 9 punkterna 1 och 8a).</p>
<p class="indent-para"><a id="page_117"></a><span id="page117" epub:type="pagebreak" title="117"/>En &#229;rsoms&#228;ttningsrabatt som entrepren&#246;ren f&#229;r p&#229; alla sina ink&#246;p hos materialleverant&#246;ren och som inte specificeras direkt p&#229; kvittot/fakturan inber&#228;knas i entrepren&#246;rarvodet (kap. 6 &#167; 10 punkt 1). En &#229;rsoms&#228;ttningsrabatt redovisas inte i den enskilda entreprenaden mellan en best&#228;llare och en entrepren&#246;r.</p>
<p class="paras">Byggindustrin nr 39 &#8211; 2011</p>
<h3 class="h3" id="sec15"><span class="no3">15.</span> Kvittning av fordringar</h3>
<h4 class="h4"><strong>Vi har utf&#246;rt tv&#229; entreprenader &#229;t samma best&#228;llare. Den f&#246;rsta &#228;r slutbetald men best&#228;llaren h&#228;vdar att fel framtr&#228;tt. Den andra entreprenaden &#228;r felfri men inte slutbetald. Kan best&#228;llaren h&#229;lla inne betalning f&#246;r den andra entreprenaden med anledning av p&#229;st&#229;dda fel i den f&#246;rsta?</strong></h4>
<p class="para">Svaret &#228;r ja. Om ni har avtalat om AB 04 s&#229; har best&#228;llaren en kvittningsr&#228;tt enligt kap. 6 &#167; 16. Det inneb&#228;r att best&#228;llaren f&#229;r inneh&#229;lla sk&#228;ligt belopp f&#246;r den andra entreprenaden, trots att den &#228;r felfri, om denne har en fordran g&#228;llande ett annat entreprenadkontrakt er emellan. Denna r&#228;tt f&#246;religger oavsett om &#229;beropad fordran &#228;r tvistig eller inte. Best&#228;llaren &#228;r dock skyldig att skriftligen redovisa grunden f&#246;r sitt inneh&#229;llande.</p>
<p class="indent-para">Samma sak g&#228;ller &#228;ven om ni inte har avtalat om AB 04, f&#246;rutom att kravet p&#229; skriftlig redovisning fr&#229;n best&#228;llaren d&#229; faller bort. D&#229; g&#228;ller ist&#228;llet allm&#228;nna kvittningsregler. I b&#229;da fallen kr&#228;vs dock att motfordran &#228;r f&#246;rfallen till betalning, i aktuellt fall sker detta n&#228;r best&#228;llaren framst&#228;ller krav p&#229; grund av framtr&#228;tt fel.</p>
<p class="paras">Byggindustrin nr 7 &#8211; 2012</p>
<h3 class="h3" id="sec16"><span class="no3">16.</span> V&#228;rdering av avg&#229;ende arbete</h3>
<h4 class="h4"><strong>V&#229;r best&#228;llare har under p&#229;g&#229;ende entreprenad bytt ut samtliga tv&#228;ttmaskiner till en dyrare modell. Vi &#228;r nu inte &#246;verens om hur stor ers&#228;ttning vi ska f&#229; f&#246;r bytet d&#229; vi &#228;r oense om vad den ursprungliga modellen ska v&#228;rderas till. Best&#228;llaren anser att vi har satt en f&#246;r l&#229;g materialkostnad i v&#229;r kalkyl. Vad g&#228;ller?</strong></h4>
<p class="para"><a id="page_118"></a><span id="page118" epub:type="pagebreak" title="118"/>Enligt AB 04 kap. 6 &#167; 7 ska avg&#229;ende arbete fastst&#228;llas till det belopp arbetet ing&#229;r eller ber&#228;knas ing&#229; i kontraktssumman.</p>
<p class="indent-para">Best&#228;mmelsen anger inget annat &#228;n att det &#228;r kontraktssumman som &#228;r utg&#229;ngspunkt. Om entrepren&#246;ren har satt ett l&#229;gt pris i sitt anbud kan det ju f&#246;rklaras av att han har en god uppg&#246;relse med leverant&#246;ren. Om han av taktiska sk&#228;l satt ett l&#229;gt pris blir konsekvensen att entrepren&#246;ren &#8221;vinner&#8221; p&#229; bytet. &#197; andra sidan hade han ju faktiskt f&#246;rlorat om inget byte kommit till st&#229;nd.</p>
<p class="indent-para">Man ska allts&#229; r&#228;kna p&#229; den kostnad som anges i kalkylen och inte p&#229; det generella marknadsv&#228;rdet f&#246;r varan.</p>
<p class="paras">Byggindustrin nr 8 &#8211; 2012</p>
<h3 class="h3" id="sec17"><span class="no3">17.</span> Bluffakturor</h3>
<h4 class="h4"><strong>Vi har f&#229;tt en bluffaktura, hur b&#246;r denna hanteras?</strong></h4>
<p class="para">En bluffaktura &#228;r en faktura som avser s&#229;dant som man inte best&#228;llt eller som enligt erbjudande eller dylikt fr&#229;n b&#246;rjan har uppfattats som gratis. N&#228;r man mottar en bluffaktura ska man omedelbart bestrida betalningsansvar f&#246;r denna. Det &#228;r viktigt att bestridandet g&#246;rs skriftligt. Av bestridandet ska anledningen till bestridandet framg&#229;, det vill s&#228;ga att det som fakturan avser inte har best&#228;llts och att n&#229;got avtalsf&#246;rh&#229;llande mellan parterna inte f&#246;religger eller att fakturan inte st&#228;mmer &#246;verens med vad som &#246;verenskommits. Bestridandet ska dateras och skrivas under. Det &#228;r &#228;ven viktigt att man sparar en kopia av bestridandet innan man skickar iv&#228;g det. Slutligen ska avs&#228;ndaren till bluffakturan polisanm&#228;las. Man b&#246;r &#228;ven informera Svensk Handel om h&#228;ndelsen.</p>
<p class="paras">Byggindustrin nr 10 &#8211; 2012</p>
<h3 class="h3" id="sec18"><span class="no3">18.</span> Reskostnad</h3>
<h4 class="h4"><strong>Kan &#224;-priset f&#246;r entrepren&#246;rens arbetskostnad anv&#228;ndas &#228;ven f&#246;r resor till och fr&#229;n byggarbetsplatsen?</strong></h4>
<p class="para">Vid arbete p&#229; l&#246;pande r&#228;kning med &#246;verenskommet &#224;-pris ska enligt de allm&#228;nna best&#228;mmelserna (AB 04/ABT 06) samtliga kostnader f&#246;r <a id="page_119"></a><span id="page119" epub:type="pagebreak" title="119"/>en f&#228;rdig enhet av arbetet ing&#229; i detta pris. Ett &#224;-pris f&#246;r arbetskostnad kan inte heller tolkas p&#229; annat vis &#228;n kostnader f&#246;r arbetare (6:9 p. 3). Allts&#229; ing&#229;r alla kostnader f&#246;r arbetare i ett &#246;verenskommet &#224;-pris f&#246;r arbetskostnad, s&#229;v&#228;l restids- som reskostnadsers&#228;ttning. Enda undantaget &#228;r om reskostnad uttryckligen ska redovisas separat. St&#246;d f&#246;r denna tolkning finns ocks&#229; i Formul&#228;r LR06 d&#228;r s&#229;v&#228;l restids- som reskostnadsers&#228;ttning omn&#228;mns.</p>
<p class="indent-para">Oavsett om reskostnader ska faktureras utifr&#229;n ett &#246;verenskommet &#224;-pris eller en &#246;verenskommen sj&#228;lvkostnad s&#229; m&#229;ste det vara fr&#229;ga om resor som utg&#246;r en reell kostnad f&#246;r byggf&#246;retaget. Vad som ber&#228;ttigar till reskostnadsers&#228;ttning f&#246;r anst&#228;llda inom och utom arbetstid hos byggf&#246;retag regleras i kollektivavtal. F&#246;r att &#246;ver huvud taget kunna till&#228;mpa ett &#224;-pris under sj&#228;lva restiden fordras att resan sker under arbetstid och med en motsvarande l&#246;nekostnad f&#246;r f&#246;retaget.</p>
<p class="paras">Byggindustrin nr 13 &#8211; 2012</p>
<h3 class="h3" id="sec19"><span class="no3">19.</span> Faktura-, expeditions- och aviavgifter &#8211; Har man betalat har man godk&#228;nt avgift</h3>
<h4 class="h4"><strong>M&#229;ste man betala faktureringsavgifter?</strong></h4>
<p class="para">Det spelar ingen roll vad man kallar en avgift f&#246;r; en fakturas inneh&#229;ll ska st&#228;mma med det parterna har avtalat om. Av detta f&#246;ljer att man inte f&#229;r l&#228;gga till n&#229;got i fakturan som inte har &#246;verenskommits, till exempel en faktureringsavgift. Som k&#246;pare har man r&#228;tt minska fakturabeloppet med faktureringsavgiften, samt p&#229;f&#246;rd moms som avser faktureringsavgiften, n&#228;r man betalar fakturan. Faktureringsavgifter f&#229;r allts&#229; endast tas ut om k&#246;paren p&#229; f&#246;rhand har godk&#228;nt den. Har man under en l&#228;ngre tid betalat faktureringsavgifter inom ramen f&#246;r ett avtalsf&#246;rh&#229;llande s&#229; kan det dock ses som att man i efterhand har godk&#228;nt faktureringsavgiften som en del av avtalet.</p>
<p class="paras">Byggindustrin nr 15 &#8211; 2012</p>
<h3 class="h3" id="sec20"><a id="page_120"></a><span id="page120" epub:type="pagebreak" title="120"/><span class="no3">20.</span> F&#246;rfallen faktura &#8211; effekten av ett bestridande</h3>
<h4 class="h4"><strong>Min best&#228;llare betalar inte mina fakturor, vad kan jag g&#246;ra?</strong></h4>
<p class="para">Om best&#228;llaren har bestridit din faktura ska du v&#228;nda dig direkt till domstol. Det strider mot god sed att ans&#246;ka om betalningsf&#246;rel&#228;ggande hos Kronofogden om fakturan &#228;r bestridd.</p>
<p class="indent-para">F&#246;r en faktura som har f&#246;rfallit till betalning och som inte har bestridits kan du ans&#246;ka om betalningsf&#246;rel&#228;ggande hos Kronofogden. Best&#228;llaren f&#229;r d&#229; ett betalningsf&#246;rel&#228;ggande fr&#229;n Kronofogden g&#228;llande din fordran. Best&#228;llaren kan v&#228;lja att betala, acceptera eller bestrida skulden.</p>
<p class="indent-para">Om skulden betalas m&#229;ste ans&#246;kan skriftligen dras tillbaka. Om skulden accepteras, men inte betalas, s&#229; kommer Kronofogden att fastst&#228;lla fordran genom ett utslag. Finns ett utslag kan Kronofogden driva in skulden &#229;t dig. Om best&#228;llaren bestrider skulden kan inte Kronofogden forts&#228;tta att handl&#228;gga m&#229;let, men om man beg&#228;r det s&#229; &#246;verl&#228;mnar Kronofogden m&#229;let till tingsr&#228;tten, som handl&#228;gger det som ett vanligt tvistem&#229;l.</p>
<p class="paras">Byggindustrin nr 18 &#8211; 2012</p>
<h3 class="h3" id="sec21"><span class="no3">21.</span> Ers&#228;ttning f&#246;r ommontering av felaktigt material</h3>
<h4 class="h4"><strong>Vi har k&#246;pt in ytterd&#246;rrar till en entreprenad fr&#229;n en byggvaruleverant&#246;r. ABM 07 avtalades. Under garantitiden har det visat sig att d&#246;rrarna &#228;r felaktiga. S&#228;ljaren har levererat nya d&#246;rrar. Har vi r&#228;tt till ers&#228;ttning av s&#228;ljaren f&#246;r kostnaden att byta ut d&#246;rrarna?</strong></h4>
<p class="para">Om s&#228;ljaren ansvarar f&#246;r fel i varan &#228;r han &#228;ven skyldig att ers&#228;tta skada som uppkommer genom felet, enligt ABM 07 punkt 24. Denna ers&#228;ttningsskyldighet &#228;r begr&#228;nsad till 15 % av k&#246;pesumman eller till det h&#246;gre belopp som omfattas av s&#228;ljarens ansvarsf&#246;rs&#228;kring. Begr&#228;nsningen g&#228;ller inte kostnader f&#246;r lokalisering av felet, kostnader f&#246;r &#229;tkomst och montering av reparerad eller utbytt vara samt kostnader som uppkommit genom reparationen eller utbytet. Detta inneb&#228;r att leverant&#246;ren &#228;r skyldig att ers&#228;tta er f&#246;r arbetet med ommonteringen av de felaktiga ytterd&#246;rrarna.</p>
<p class="paras">Byggindustrin nr 22 &#8211; 2012</p>
<h3 class="h3" id="sec22"><a id="page_121"></a><span id="page121" epub:type="pagebreak" title="121"/><span class="no3">22.</span> Debitering med LR06<a id="fn66"></a><a href="#rfn66"><sup>66</sup></a></h3>
<h4 class="h4"><strong>Vad &#228;r LR06?</strong></h4>
<p class="para">Formul&#228;r LR06 har tagits fram av Sveriges Byggindustrier. Det &#228;r anpassat efter AB 04 och kan anv&#228;ndas f&#246;r att f&#246;renkla debiteringen vid avtal om l&#246;pande r&#228;kning. Vid l&#246;pande r&#228;kning f&#229;r entrepren&#246;ren ers&#228;ttning f&#246;r sina redovisade sj&#228;lvkostnader samt ett entrepren&#246;rarvode. En del av entrepren&#246;rens sj&#228;lvkostnader kan vara sv&#229;ra att kontrollera och r&#228;kna ut, s&#229;som till exempel kostnader f&#246;r semester och sjukl&#246;n. F&#246;r att f&#246;renkla detta kan parterna komma &#246;verens om att dessa typer av sj&#228;lvkostnader ska ber&#228;knas som procentsatser av andra kostnader. LR06 &#228;r avsett att anv&#228;ndas f&#246;r s&#229;dan f&#246;renklad debitering och inneh&#229;ller i f&#246;rv&#228;g best&#228;mda procentsatser.<a id="fn67"></a><a href="#rfn67"><sup>67</sup></a> Procentsatserna revideras normalt en g&#229;ng per &#229;r och p&#229;verkas bland annat av f&#246;r&#228;ndringar av lagstadgade och avtalade avgifter. LR06 uppdaterades nyligen och finns att h&#228;mta p&#229; <a href="http://www.bygg.org/om-standardavtal/formular-lr06__279">www.bygg.org/om-standardavtal/formular-lr06__279</a>.<a id="fn68"></a><a href="#rfn68"><sup>68</sup></a></p>
<p class="paras">Byggindustrin nr 29 &#8211; 2012</p>
<h3 class="h3" id="sec23"><span class="no3">23.</span> Gl&#246;mt att ans&#246;ka om rotutbetalning</h3>
<h4 class="h4"><strong>Mitt bolag har utf&#246;rt ett arbete under 2011 d&#228;r det var avtalat att kunden skulle nyttja rotavdrag. Kunden betalade sin del. V&#229;r bokf&#246;ringsbyr&#229; har sedan av misstag inte skickat in ans&#246;kan om rotavdrag till Skatteverket i tid och vi fick d&#228;rf&#246;r avslag p&#229; rotans&#246;kan. Finns det m&#246;jlighet att f&#229; en &#228;ndring av Skatteverkets beslut?</strong></h4>
<p class="para">I det aktuella fallet skulle ans&#246;kan om rotutbetalning f&#246;r arbete utf&#246;rt 2011 inkommit till Skatteverket senast 2012-01-31. N&#229;gra undantag fr&#229;n att inkomma med ans&#246;kan i tid finns inte.</p>
<p class="indent-para">D&#229; misstaget utf&#246;rts av en bokf&#246;ringsbyr&#229; ansvarar denna och bolaget kan rikta krav p&#229; skada mot bokf&#246;ringsbyr&#229;n. F&#246;r det fall bolaget sj&#228;lv varit det som har missat att ans&#246;ka i tid kan bolaget ta <a id="page_122"></a><span id="page122" epub:type="pagebreak" title="122"/>upp den uteblivna int&#228;kten som en kundf&#246;rlust och d&#229; &#228;ven f&#229; momsen &#229;terbetalad.</p>
<p class="paras">Byggindustrin nr 34 &#8211; 2012</p>
<h3 class="h3" id="sec24"><span class="no3">24.</span> Omv&#228;nd skattskyldighet f&#246;r byggtj&#228;nster</h3>
<h4 class="h4"><strong>G&#228;ller omv&#228;nd skattskyldighet vid byggst&#228;dning av bod?</strong></h4>
<p class="para">Reglerna f&#246;r omv&#228;nd byggmoms inneb&#228;r kortfattat att det byggf&#246;retag som k&#246;per byggtj&#228;nster &#228;r skattskyldigt ist&#228;llet f&#246;r den som tillhandah&#229;ller byggtj&#228;nsten. Som byggtj&#228;nster r&#228;knas bl.a. byggst&#228;dning som d&#229; omfattas av den omv&#228;nda byggmomsen. Uthyrning av bodar och baracker f&#246;r tillf&#228;llig uppst&#228;llning p&#229; en byggarbetsplats r&#228;knas inte som byggtj&#228;nster. St&#228;dning av byggbod &#228;r inte detsamma som byggst&#228;dning utan kategoriseras under uthyrning av bod och omfattas d&#228;rf&#246;r inte av den omv&#228;nda byggmomsen. En utf&#246;rligare redog&#246;relse &#246;ver vad som r&#228;knas som byggtj&#228;nster finns i merv&#228;rdesskattelagen och i Svensk N&#228;ringsgrensindelning kod 45,<a id="fn69"></a><a href="#rfn69"><sup>69</sup></a> se exempelvis <a href="http://www.scb.se/Pages/List____257220.aspx">http://www.scb.se/Pages/List____257220.aspx</a>.<a id="fn70"></a><a href="#rfn70"><sup>70</sup></a></p>
<p class="paras">Byggindustrin nr 38 &#8211; 2012</p>
<h3 class="h3" id="sec25"><span class="no3">25.</span> Sen faktura<a id="fn71"></a><a href="#rfn71"><sup>71</sup></a></h3>
<h4 class="h4"><strong>Vi har anlitat en underentrepren&#246;r som har utf&#246;rt pl&#229;tarbeten &#229;t en av v&#229;ra kunder (en privatperson). Pl&#229;tslagaren har f&#246;rst nu efter 3 &#229;r skickat en faktura till oss. M&#229;ste vi betala fakturan och hur l&#229;ngt efter&#229;t kan man skicka en faktura?</strong></h4>
<p class="para">Om ni inte avtalat om AB 04 eller ABT 06 &#228;r det bara preskriptionslagen som reglerar hur l&#228;nge man kan g&#246;ra ett krav g&#228;llande. Enligt preskriptionslagen kan man framst&#228;lla krav inom 10 &#229;r fr&#229;n att kravet uppkom (n&#228;r arbetet var klart). Kravet g&#228;ller allts&#229; fortfarande och ni &#228;r skyldiga att betala pl&#229;tslagaren. Gentemot slutkunden som &#228;r en privatperson g&#228;ller d&#228;remot 3 &#229;rs preskription, vilket inneb&#228;r att ni inte kan f&#246;ra kravet vidare.</p>
<p class="indent-para"><a id="page_123"></a><span id="page123" epub:type="pagebreak" title="123"/>Om AB 04 eller ABT 06 &#228;r avtalsvillkor g&#228;ller d&#228;remot att pl&#229;tslagaren &#228;r tvungen att fakturera f&#246;r kontraktsarbeten och moms inom tv&#229; &#229;r fr&#229;n entreprenadens godk&#228;nnande, och att fakturera &#196;TA-arbeten inom 6 m&#229;nader fr&#229;n entreprenadens godk&#228;nnande.</p>
<p class="paras">Byggindustrin nr 1 &#8211; 2013</p>
<h3 class="h3" id="sec26"><span class="no3">26.</span> Betalning i samordnad generalentreprenad</h3>
<h4 class="h4"><strong>Vad g&#228;ller vid samordnad generalentreprenad; kan vi komma &#246;verens om att best&#228;llaren betalar direkt till underentrepren&#246;rerna?</strong></h4>
<p class="para">Nej, en s&#229;dan l&#246;sning kommer i konflikt med momslagstiftningen. All fakturering och alla betalningsstr&#246;mmar ska g&#229; genom generalentrepren&#246;ren. Best&#228;llaren f&#246;ruts&#228;tts ist&#228;llet teckna borgen s&#229;som f&#246;r egen skuld, f&#246;r generalentrepren&#246;rens betalningsskyldighet till underentrepren&#246;rerna, avseende kontraktssumman, av byggherren best&#228;llda eller godk&#228;nda &#228;ndringar och till&#228;ggsarbeten, och d&#228;rmed <a id="page_124"></a><span id="page124" epub:type="pagebreak" title="124"/>enligt AB 04 kap. 2 &#167; 4 likst&#228;llda arbeten samt, i f&#246;rekommande fall, justering av reglerbara m&#228;ngder och indexers&#228;ttning. Detta regleras i BKK:s handledning f&#246;r samordnad generalentreprenad utgiven &#229;r 2011, se s&#228;rskilt kod AFB.11.<a id="fn72"></a><a href="#rfn72"><sup>72</sup></a></p>
<p class="paras">Byggindustrin nr 6 &#8211; 2013</p>
<h3 class="h3" id="sec27"><span class="no3">27.</span> Ers&#228;ttning vid rubbade f&#246;ruts&#228;ttningar</h3>
<h4 class="h4"><strong>V&#229;r best&#228;llare har p&#229; grund av sin underm&#229;liga projektering tvingats best&#228;lla &#196;TA-arbeten till ett v&#228;rde motsvarande halva kontraktssumman. Detta har inneburit s&#229; mycket administrativt merarbete f&#246;r oss att vi har beh&#246;vt rekrytera en extra heltidstj&#228;nst. Hur f&#229;r vi ers&#228;ttning f&#246;r detta? AB 04 g&#228;ller.</strong></h4>
<p class="para">Att ni f&#229;r s&#229; mycket &#196;TA-best&#228;llningar att ni m&#229;ste anst&#228;lla en extra heltidstj&#228;nst b&#246;r kunna ses som en v&#228;sentlig rubbning av f&#246;ruts&#228;ttningarna f&#246;r entreprenadens utf&#246;rande vilket ni kan f&#229; ers&#228;ttning f&#246;r enligt AB 04 kap. 6 &#167; 5. F&#246;r att ha r&#228;tt till ers&#228;ttning ska ni ha l&#228;mnat skriftligt besked till best&#228;llaren utan dr&#246;jsm&#229;l efter det att ni insett eller borde ha insett rubbningen &#8211; senast sex m&#229;nader efter entreprenadens godk&#228;nnande. Vidare ska ni kunna visa att kostnaden f&#246;r heltidstj&#228;nsten &#228;r en extraordin&#228;r kostnad som inte varit kalkylerbar vid avtalets tecknande och som ni inte heller har f&#229;tt ers&#228;ttning f&#246;r genom betalningen av de olika &#196;TA-arbetena.</p>
<p class="paras">Byggindustrin nr 10 &#8211; 2013</p>
<h3 class="h3" id="sec28"><span class="no3">28.</span> Preskriptionsavbrott f&#246;r f&#246;rseningsvite</h3>
<h4 class="h4"><strong>Vad kr&#228;vs f&#246;r att preskriptionstiden f&#246;r f&#246;rseningsvite i AB 04 ska avbrytas?</strong></h4>
<p class="para">I standardavtalen AB 04 och ABT 06 g&#228;ller att ett krav p&#229; f&#246;rseningsvite ska framst&#228;llas skriftligen till motparten senast tre m&#229;nader efter entreprenadens godk&#228;nnande. Det &#228;r viktigt att ange grunden f&#246;r kravet och att kravet framst&#228;lls i och med brevet. Undvik luddiga formuleringar s&#229;som att &#8221;vi kommer att&#8230;&#8221; eller att &#8221;vi avser att&#8230;&#8221; n&#228;r ni framst&#228;ller krav eftersom detta endast &#228;r en upplysning om vad ni t&#228;nker g&#246;ra i framtiden. L&#229;t det tydligt framg&#229; att ni &#8221;h&#228;rmed framst&#228;ller krav&#8221; p&#229; vite i enlighet med avtalet och till vilket belopp. Det &#228;r helt i sin ordning att l&#228;gga till en reservation om r&#228;tten att &#229;terkomma med ett preciserat belopp n&#228;r samtliga faktiska omst&#228;ndigheter &#228;r k&#228;nda.</p>
<p class="paras">Byggindustrin nr 11 &#8211; 2013</p>
<h3 class="h3" id="sec29"><span class="no3">29.</span> Kr&#228;vs faktura f&#246;r preskriptionsavbrott enligt 6-m&#229;nadersregeln?</h3>
<h4 class="h4"><strong>I AB 04 kap. 6 &#167; 19 finns en regel om att entrepren&#246;ren ska framst&#228;lla sitt krav till best&#228;llaren inom sex m&#229;nader efter entreprenadens godk&#228;nnande. M&#229;ste detta ske i fakturaform?</strong></h4>
<p class="para">Nej, ett s&#229; kallat preskriptionsavbrott enligt ovanst&#229;ende regel kan g&#246;ras antingen i form av en faktura (vanligtvis) eller genom att entrepren&#246;ren p&#229; annat s&#228;tt skriftligen anm&#228;ler sitt krav inom fristen.</p>
<p class="indent-para">Om entrepren&#246;ren exempelvis framst&#228;ller ett krav p&#229; ers&#228;ttning i <a id="page_125"></a><span id="page125" epub:type="pagebreak" title="125"/>ett brev s&#229; kan detta utg&#246;ra ett preskriptionsavbrott. En f&#246;ruts&#228;ttning &#228;r dock att det framst&#229;r som ett klart och tydligt krav p&#229; ers&#228;ttning f&#246;r utf&#246;rda arbeten. Entrepren&#246;ren m&#229;ste d&#228;refter fakturera f&#246;r att kunna f&#229; betalning.</p>
<p class="indent-para">Observera att f&#246;r kontraktssumma och moms &#228;r preskriptionstiden tv&#229; &#229;r ist&#228;llet f&#246;r sex m&#229;nader. Regeln har &#228;ven vissa undantag f&#246;r ok&#228;nda fakturor och f&#246;r fordringar som avser arbeten utf&#246;rda efter entreprenadtidens utg&#229;ng.</p>
<p class="paras">Byggindustrin nr 15 &#8211; 2013</p>
<h3 class="h3" id="sec30"><span class="no3">30.</span> N&#228;r preskriberas index?</h3>
<h4 class="h4"><strong>Vi &#228;r &#246;verens om att kontraktssumman ska indexregleras, men vilken preskriptionstid g&#228;ller enligt AB 04 f&#246;r att framst&#228;lla kravet p&#229; index?</strong></h4>
<p class="para">Enligt preskriptionsregeln i AB 04 ska entrepren&#246;rens fordringar avseende entreprenaden tillst&#228;llas best&#228;llaren inom sex (6) m&#229;nader r&#228;knat fr&#229;n entreprenadens godk&#228;nnande. Undantaget &#228;r kontraktssumma och moms som ska framst&#228;llas inom 2 &#229;r ist&#228;llet f&#246;r sex m&#229;nader.</p>
<p class="indent-para">Syftet med den f&#246;rl&#228;ngda preskriptionstiden f&#246;r kontraktssumma m.m. &#228;r att krav avseende denna inte ska komma som en &#246;verraskning f&#246;r best&#228;llaren. &#214;verraskande krav, t.ex. &#196;TA-arbeten ska d&#228;remot framst&#228;llas inom den kortare 6-m&#229;nadersfristen.</p>
<p class="indent-para">N&#228;r det g&#228;ller indexregleringen s&#229; kan en tolkning vara att eftersom index f&#246;r kontraktssumman utg&#246;r en del av denna s&#229; b&#246;r index preskriberas samtidigt med kontraktssumman; allts&#229; 2 &#229;r efter entreprenadens godk&#228;nnande. Men eftersom ovanst&#229;ende &#228;r just en tolkning av regeln samtidigt som indexers&#228;ttning enligt begreppsbest&#228;mningarna &#228;r angiven som en del av entreprenadsumman och inte kontraktssumman s&#229; rekommenderar vi, av f&#246;rsiktighetssk&#228;l, att &#228;nd&#229; f&#246;rs&#246;ka h&#229;lla sig till den kortare fristen om 6 m&#229;nader.</p>
<p class="paras">Byggindustrin nr 16 &#8211; 2013</p>
<h3 class="h3" id="sec31"><a id="page_126"></a><span id="page126" epub:type="pagebreak" title="126"/><span class="no3">31.</span> Sen faktura fr&#229;n leverant&#246;r</h3>
<h4 class="h4"><strong>Vi har mottagit fakturor fr&#229;n en materialleverant&#246;r i ett projekt vi avslutade f&#246;r ett halv&#229;r sedan. Hur l&#228;nge har leverant&#246;ren r&#228;tt till betalning och vad &#228;r preskriptionstiden f&#246;r fakturan?</strong></h4>
<p class="para">Vanligen anv&#228;nds allm&#228;nna best&#228;mmelser f&#246;r k&#246;p av varor i yrkesm&#228;ssig verksamhet, ABM 07. Om ABM 07 avtalats mellan parterna &#228;r preskriptionstiden f&#246;r fordringar tre m&#229;nader r&#228;knat fr&#229;n entreprenadens godk&#228;nnande. I fall att fakturan avser den ursprungligen avtalade k&#246;pesumman eller merv&#228;rdesskatt &#228;r dock preskriptionstiden f&#246;rl&#228;ngd till 21 m&#229;nader. Detta d&#229; dessa belopp torde vara v&#228;l k&#228;nda mellan parterna.</p>
<p class="indent-para">Motsvarande regler finns i AB 04/ABT 06 som f&#246;reskriver sex respektive 24 m&#229;nader, samt AB-U 07/ABT-U 07 som f&#246;reskriver fyra respektive 22 m&#229;nader. Niv&#229;skillnaderna mellan de olika standardavtalen syftar till att ge entrepren&#246;ren tid att behandla leverant&#246;rens faktura innan han i sin tur m&#229;ste anm&#228;la kravet till sin best&#228;llare.</p>
<p class="indent-para">Om n&#229;got standardavtal inte finns mellan parterna i kommersiella f&#246;rh&#229;llanden g&#228;ller ist&#228;llet den generella preskriptionstiden f&#246;r fordringar som &#228;r tio &#229;r om inte annat avtalats.</p>
<p class="paras">Byggindustrin Nordbygg tisdag &#8211; 2014<br/>Byggindustrin nr 19 &#8211; 2016</p>
<h3 class="h3" id="sec32"><span class="no3">32.</span> Reseers&#228;ttning</h3>
<h4 class="h4"><strong>Vi har renoverat ett badrum &#229;t en konsument p&#229; l&#246;pande r&#228;kning. Vi har kommit &#246;verens om ett timpris f&#246;r arbetet men har inte best&#228;mt n&#229;got om ers&#228;ttning f&#246;r resor. Har vi r&#228;tt att f&#229; betalt f&#246;r v&#229;ra resekostnader?</strong></h4>
<p class="para">D&#229; ni inte avtalat om resekostnader &#228;r det oklart vad som g&#228;ller. Ni kan argumentera f&#246;r att d&#229; inget pris &#228;r avtalat f&#246;r resor s&#229; ska kunden betala ett sk&#228;ligt pris enligt 36 &#167; konsumenttj&#228;nstlagen. Ni kan ocks&#229; h&#228;nvisa till sj&#228;lvkostnadsprincipen vid l&#246;pande r&#228;kning och argumentera f&#246;r ni ska f&#229; ers&#228;ttning f&#246;r er sj&#228;lvkostnad f&#246;r resor.</p>
<p class="indent-para"><a id="page_127"></a><span id="page127" epub:type="pagebreak" title="127"/>Kunden kan dock inv&#228;nda att era resekostnader ska anses ing&#229; i det angivna timpriset och att ni inte har r&#228;tt att ta ytterligare betalt. Kunden kan &#228;ven med h&#228;nvisning till prisinformationslagen h&#228;vda att ni borde ha informerat om hur priset f&#246;r tj&#228;nsten ska ber&#228;knas och att ni t&#228;nkte ta betalt f&#246;r resekostnader. Det &#228;r allts&#229; b&#228;st att i f&#246;rv&#228;g avtala om vad som ska g&#228;lla f&#246;r resekostnader. I det nya Hantverkarformul&#228;ret 14<a id="fn73"></a><a href="#rfn73"><sup>73</sup></a> finns det numera tydligt angivet (under punkt D &#8211; Pris) att eventuell ers&#228;ttning f&#246;r resor ska anges i formul&#228;ret.</p>
<p class="paras">Byggindustrin Nordbygg fredag &#8211; 2014</p>
<h3 class="h3" id="sec33"><span class="no3">33.</span> Vem ska st&#229; f&#246;r forceringskostnaderna?</h3>
<h4 class="h4"><strong>Vid ett byggm&#246;te meddelade jag v&#229;r underentrepren&#246;r att entreprenaden var f&#246;rsenad och att de inte kunde p&#229;b&#246;rja sina kontraktsarbeten som avtalat. Underentrepren&#246;ren bad mig anteckna detta i protokollet. Trots f&#246;rseningen avslutade underentrepren&#246;ren sina arbeten i tid. &#196;r vi skyldiga att betala de forceringskostnader som underentrepren&#246;ren nu har fakturerat oss (AB 04 g&#228;ller)?</strong></h4>
<p class="para">En entrepren&#246;r kan enligt AB 04 kap. 4 &#167; 6 vara skyldig att p&#229; beg&#228;ran av best&#228;llaren vidta &#229;tg&#228;rd f&#246;r att undvika eller minska en f&#246;rl&#228;ngning av kontraktstiden (forcera). S&#229;dan forcering bekostas av best&#228;llaren och ska best&#228;llas skriftligen innan &#229;tg&#228;rden p&#229;b&#246;rjas. Vidare kan entrepren&#246;ren, om best&#228;llaren v&#228;grar att ge entrepren&#246;ren tidsf&#246;rl&#228;ngning p.g.a. hinder, besluta att forcera. Om entrepren&#246;ren sedan kan visa att han hade r&#228;tt till tidsf&#246;rl&#228;ngning har han r&#228;tt till ers&#228;ttning f&#246;r forceringskostnaderna. Innan entrepren&#246;ren vidtar s&#229;dan forcerings&#229;tg&#228;rd m&#229;ste han emellertid skriftligen underr&#228;tta best&#228;llaren om detta och ange ber&#228;knad kostnad f&#246;r forceringen. Anteckningen i protokollet kan inte anses utg&#246;ra en underr&#228;ttelse om hinder enligt AB 04. D&#229; ni s&#229;ledes varken har best&#228;llt en forcering eller har nekat underentrepren&#246;ren f&#246;rl&#228;ngd kontraktstid, &#228;r ni inte skyldiga att betala f&#246;r forceringen.</p>
<p class="paras">Byggindustrin nr 8 &#8211; 2014</p>
<h3 class="h3" id="sec34"><a id="page_128"></a><span id="page128" epub:type="pagebreak" title="128"/><span class="no3">34.</span> Momsbelagt vite?</h3>
<h4 class="h4"><strong>Vi har f&#229;tt ett viteskrav ber&#228;knat p&#229; 1 % av kontraktssumman inklusive moms fr&#229;n v&#229;r best&#228;llare, &#228;r detta korrekt? AB 04 g&#228;ller.</strong></h4>
<p class="para">Kontraktssumman definieras enligt begreppsbest&#228;mningarna i AB 04 som angiven ers&#228;ttning f&#246;r kontraktsarbetena exklusive merv&#228;rdeskatt. Detta inneb&#228;r att n&#228;r viteskravet ska ber&#228;knas p&#229; kontraktssumman s&#229; avses h&#228;r ett belopp exklusive moms. Detta g&#228;ller &#228;ven f&#246;r bostadsr&#228;ttsf&#246;reningar och andra n&#228;ringsidkare som i sin tur inte kan dra av momsen.</p>
<p class="indent-para">Vanligt &#228;r att ett korrekt viteskrav anv&#228;nds som kvittningsgill motfordran till entrepren&#246;ren som i sin tur drar av summan f&#246;r vitet fr&#229;n sin slutfaktura. F&#246;r det fall best&#228;llaren ska fakturera viteskravet till entrepren&#246;ren s&#229; ska fakturering ske utan till&#228;gg av moms d&#229; viteskravet &#228;r att anse som ett skadest&#229;nd.</p>
<p class="indent-para">Om arbetet utf&#246;rts &#229;t en privatperson &#228;r det annorlunda. Alla belopp som anges mot en konsument antas innefatta moms. Vitet vid f&#246;rsening ber&#228;knas i det fallet allts&#229; p&#229; kontraktssumman inklusive merv&#228;rdeskatt.</p>
<p class="paras">Byggindustrin nr 11 &#8211; 2014</p>
<h3 class="h3" id="sec35"><span class="no3">35.</span> F&#246;rbrukningsmaterial<a id="fn74"></a><a href="#rfn74"><sup>74</sup></a></h3>
<h4 class="h4"><strong>Ska f&#246;rbrukningsmaterial s&#229;som s&#229;gklingor, br&#228;nsle och slippapper debiteras som material eller hj&#228;lpmedel?</strong></h4>
<p class="para">Fr&#229;gan aktualiseras n&#228;r entreprenadkontraktet f&#246;reskriver olika entrepren&#246;rarvode p&#229; material och hj&#228;lpmedel samt n&#228;r kontraktssumman &#228;r uppdelad i en fast och en r&#246;rlig del och hj&#228;lpmedel ska ing&#229; i den fasta delen.</p>
<p class="indent-para">Det finns ingen entreprenadjuridisk regel om just f&#246;rbrukningsmaterial men begreppet hj&#228;lpmedel definieras i AB/ABT som: &#8221;Anordningar som erfordras f&#246;r entreprenadens utf&#246;rande samt transporter. Exempel p&#229; hj&#228;lpmedel &#228;r maskiner, redskap, st&#228;llningar, bodar, formvirke och instrument.&#8221;</p>
<p class="indent-para"><a id="page_129"></a><span id="page129" epub:type="pagebreak" title="129"/>Som hj&#228;lpmedel r&#228;knas alla resurser f&#246;rutom arbetsprestationen som beh&#246;vs f&#246;r att utf&#246;ra arbetet, utan att ing&#229; som en del i arbetsresultatet (Jfr Svensk Byggtj&#228;nsts &#8221;Begrepp i Bygg- och Fastighetssektorn&#8221;). F&#246;renklat; allt som byggs in &#228;r material, resten &#228;r hj&#228;lpmedel. Undantaget spillvirke r&#228;knas alltid som material.</p>
<p class="indent-para">F&#246;rbrukningsmaterial h&#246;r allts&#229; begreppsm&#228;ssigt till kategorin hj&#228;lpmedel om inget annat avtalats. Om det avser handverktyg och mindre maskiner ska det normalt ing&#229; i timpriset f&#246;r yrkesarbetare, annars debiteras det som hj&#228;lpmedel.</p>
<p class="paras">Byggindustrin nr 24 &#8211; 2014</p>
<h3 class="h3" id="sec36"><span class="no3">36.</span> Nyckel g&#229;r inte att ha som p&#229;tryckningsmedel</h3>
<h4 class="h4"><strong>Vi har byggt ett hus &#229;t en privatperson och de betalar inte v&#229;r slutfaktura. F&#229;r vi som p&#229;tryckningsmedel v&#228;gra att l&#228;mna &#246;ver nyckeln?</strong></h4>
<p class="para">Om konsumenten inte fullg&#246;r sin betalningsskyldighet under p&#229;g&#229;ende entreprenad kan det ibland vara l&#228;mpligt att avbryta arbetet. Det har entrepren&#246;ren r&#228;tt till, under vissa villkor som anges i konsumenttj&#228;nstlagen.</p>
<p class="indent-para">Enligt konsumenttj&#228;nstlagen f&#229;r en n&#228;ringsidkare v&#228;gra l&#228;mna ut <em>l&#246;s egendom</em> som konsumenten &#246;verl&#228;mnat till honom, om konsumenten v&#228;grar betala f&#246;r tj&#228;nsten, till exempel en bil som l&#228;mnats in p&#229; en verkstad. Best&#228;mmelsen g&#228;ller dock bara l&#246;s egendom och kan inte till&#228;mpas p&#229; en nyckel till ett nyproducerat hus. En nyckel r&#228;knas n&#228;mligen som tillbeh&#246;r till fast egendom och f&#229;r inte kvarh&#229;llas i avvaktan p&#229; att konsumenten betalar slutfakturan. Vid godk&#228;nd slutbesiktning ska nyckeln allts&#229; &#246;verl&#228;mnas till konsumenten, &#228;ven om det r&#229;der tvist om n&#229;gon faktura.</p>
<p class="paras">Byggindustrin nr 26 &#8211; 2014</p>
<h3 class="h3" id="sec37"><span class="no3">37.</span> Vad g&#246;ra vid tvist om tilltr&#228;de till l&#228;genhet</h3>
<h4 class="h4"><strong>Har entrepren&#246;ren r&#228;tt till ers&#228;ttning f&#246;r merkostnader n&#228;r en lokalhyresg&#228;st v&#228;grar entrepren&#246;ren tilltr&#228;de?</strong></h4>
<p class="para"><a id="page_130"></a><span id="page130" epub:type="pagebreak" title="130"/>Bostadsr&#228;ttshavare och hyresg&#228;ster f&#229;r inte v&#228;gra bostadsr&#228;ttsf&#246;reningen och hyresv&#228;rden tilltr&#228;de till sin l&#228;genhet n&#228;r arbeten beh&#246;ver utf&#246;ras. Villkoren f&#246;r s&#229;dant tilltr&#228;de anges i bostadsr&#228;ttslagen respektive hyreslagen. Dessa regler beh&#246;ver dock inte entrepren&#246;ren f&#246;lja, det &#228;r ytterst best&#228;llarens ansvar att se till att entrepren&#246;ren f&#229;r erforderligt tilltr&#228;de till entreprenadomr&#229;det. Detta g&#228;ller &#228;ven om entrepren&#246;ren skulle ha &#229;tagit sig att administrera kontakterna med l&#228;genhetsinnehavarna.</p>
<p class="indent-para">Om entrepren&#246;ren hindras att f&#228;rdigst&#228;lla entreprenaden till f&#246;ljd av att en lokalhyresg&#228;st v&#228;grar entrepren&#246;ren tilltr&#228;de, utg&#246;r detta ett s&#229;dant f&#246;rh&#229;llande (&#8221;hinder&#8221;) p&#229; best&#228;llarens sida som enligt AB 04/ABT 06 ger entrepren&#246;ren r&#228;tt till tidsf&#246;rl&#228;ngning samt ers&#228;ttning f&#246;r d&#228;rigenom uppkomna kostnader.</p>
<p class="paras">Byggindustrin nr 27 &#8211; 2014</p>
<h3 class="h3" id="sec38"><span class="no3">38.</span> Ansvar f&#246;r rotavdrag</h3>
<h4 class="h4"><strong>Efter att vi utf&#246;rt ett byggnadsarbete &#229;t en privatperson ans&#246;kte vi om rotavdrag. Skatteverket medgav inte v&#229;r kunds rotavdrag p.g.a. att det aktuella huset &#228;r nyare &#228;n fem &#229;r. Nu v&#228;grar kunden att betala belopp motsvarande det t&#228;nkta rotavdraget. Har kunden r&#228;tt att g&#246;ra det?</strong></h4>
<p class="para">Det &#228;r kunden/best&#228;llaren som ansvarar f&#246;r att villkoren f&#246;r att denne har r&#228;tt till rotavdrag &#228;r uppfyllda. Endast under s&#228;rskilda omst&#228;ndigheter har entrepren&#246;ren inte r&#228;tt till betalning fr&#229;n best&#228;llaren f&#246;r ett belopp motsvarande det t&#228;nkta men ej medgivna rotavdraget. S&#229;dana omst&#228;ndigheter kan t.ex. vara att entrepren&#246;ren gett best&#228;llaren felaktiga upplysningar om r&#228;tten att f&#229; rotavdrag, att entrepren&#246;ren uppgett f&#246;r best&#228;llaren att r&#228;tt till rotavdrag f&#246;rel&#229;g trots att entrepren&#246;ren k&#228;nde till eller borde k&#228;nt till att detta var fel eller att det faktum att rotavdrag inte beviljas beror p&#229; entrepren&#246;ren. Ett exempel p&#229; en anledning till att rotavdrag inte beviljas, som beror p&#229; entrepren&#246;ren &#228;r att denne skickat in ans&#246;kan om utbetalning av rotavdrag till Skatteverket f&#246;r sent.</p>
<p class="paras">Byggindustrin nr 34 &#8211; 2014</p>
<h3 class="h3" id="sec39"><a id="page_131"></a><span id="page131" epub:type="pagebreak" title="131"/><span class="no3">39.</span> Nya regler om rotavdrag</h3>
<h4 class="h4"><strong>Jag har h&#246;rt att det kommit nya regler om hur man ans&#246;ker om rotavdrag som inneb&#228;r att man ska redovisa antalet arbetade timmar. Kommer det att p&#229;verka mitt bolag som enbart har fastprisentreprenader mot konsument?</strong></h4>
<p class="para">Det st&#228;mmer att riksdagen har beslutat om nya regler f&#246;r dig som utf&#246;r rot- och rutarbete. Fr&#229;n och med den 1 april 2015 ska du l&#228;mna in ans&#246;kan om utbetalning av rot- och rutarbete elektroniskt. Dessutom beh&#246;ver din ans&#246;kan inneh&#229;lla n&#229;got fler uppgifter &#228;n idag. Din beg&#228;ran om utbetalning ska inneh&#229;lla uppgift om antalet arbetade timmar, debiterad ers&#228;ttning f&#246;r material och debiterad ers&#228;ttning f&#246;r annat &#228;n hush&#229;llsarbete och material samt vilken typ av arbete som har utf&#246;rts. De beg&#228;rda uppgifterna ska fyllas i oberoende av om arbetet skett p&#229; l&#246;pande r&#228;kning eller till fast pris. Du kommer allts&#229; att vid arbete p&#229; fast pris d&#228;r timmar normalt inte redovisas mot kunden &#228;nd&#229; att beh&#246;va redovisa antalet faktiskt arbetade timmar gentemot Skatteverket.</p>
<p class="paras">Byggindustrin nr 4 &#8211; 2015</p>
<h3 class="h3" id="sec40"><span class="no3">40.</span> Jag &#228;r os&#228;ker p&#229; betalning</h3>
<h4 class="h4"><strong>Min best&#228;llare som &#228;r ett f&#246;retag strular med att betala fakturor. Har jag r&#228;tt att avbryta arbetena d&#229; jag &#228;r orolig &#246;ver att de inte kommer att betala? Jag vill inte forts&#228;tta att montera material som jag riskerar att inte f&#229; betalt f&#246;r. Vi har avtalat om AB 04.</strong></h4>
<p class="para">I AB 04 kap. 8 &#167; 3 regleras entrepren&#246;rens m&#246;jligheter att efter skriftlig underr&#228;ttelse till best&#228;llaren avbryta sina arbeten under vissa f&#246;ruts&#228;ttningar som &#228;r angivna i AB 04 kap. 8 &#167; 2.</p>
<p class="indent-para">Bl.a. har du r&#228;tt att avbryta arbetena om best&#228;llaren inte betalar i r&#228;tt tid och om r&#228;ttelse inte sker utan dr&#246;jsm&#229;l efter p&#229;minnelse samt att det faktum att best&#228;llaren inte betalar &#228;r av v&#228;sentlig betydelse. R&#228;tten att avbryta arbetena g&#228;ller till dess att omst&#228;ndigheten inte l&#228;ngre f&#246;religger, dock l&#228;ngst en m&#229;nad och inom denna m&#229;nad m&#229;ste du skriftligen informera best&#228;llaren om du avser att &#229;teruppta arbetena eller om du v&#228;ljer att h&#228;va kontraktet.</p>
<p class="indent-para"><a id="page_132"></a><span id="page132" epub:type="pagebreak" title="132"/>Att best&#228;llaren n&#229;gra g&#229;nger strulat med betalning &#228;r troligen inte att se som v&#228;sentlig betydelse om det inte r&#246;r sig om mycket stora belopp. Det &#228;r sv&#229;rt att avg&#246;ra om det finns tillr&#228;ckliga sk&#228;l f&#246;r att h&#228;va eller st&#228;lla in arbetet varf&#246;r vi rekommenderar er att alltid r&#229;dg&#246;ra med en jurist innan ni tar till s&#229;dana &#229;tg&#228;rder. Felaktigt hanterat kan det n&#228;mligen leda till skadest&#229;ndskrav.</p>
<p class="paras">Byggindustrin nr 16 &#8211; 2015</p>
<h3 class="h3" id="sec41"><span class="no3">41.</span> Skillnaden mellan &#196;TA- och hinderers&#228;ttning</h3>
<h4 class="h4"><strong>Vad &#228;r egentligen skillnaden mellan &#196;TA- och hinderers&#228;ttning enligt AB 04 och ABT 06?</strong></h4>
<p class="para">&#196;TA-ers&#228;ttning utg&#229;r som betalning f&#246;r &#228;ndrings- och till&#228;ggsarbeten utifr&#229;n avtalad &#224;-prislista, prissatt m&#228;ngdf&#246;rteckning, annan avtalad debiteringsnorm, s&#228;rskild &#246;verenskommelse mellan parterna eller l&#246;pande r&#228;kning. Vid ers&#228;ttning mot l&#246;pande r&#228;kning handlar det om kostnadsers&#228;ttning j&#228;mte entrepren&#246;rarvode.</p>
<p class="indent-para">Hinderers&#228;ttning &#228;r d&#228;remot att betrakta som ett skadest&#229;nd till entrepren&#246;ren vid hinder som beror p&#229; best&#228;llaren eller n&#229;got annat f&#246;rh&#229;llande p&#229; dennes sida. F&#246;rutom r&#228;tt till tidsf&#246;rl&#228;ngning har entrepren&#246;ren enligt AB 04/ABT 06 som utg&#229;ngspunkt r&#228;tt till ers&#228;ttning av best&#228;llaren f&#246;r &#8221;den kostnad som d&#228;rigenom orsakas&#8221;. Exempelvis &#246;kade kostnader f&#246;r bodar, st&#228;llningar, el, v&#228;rme, arbetsledning, r&#228;ntor, f&#246;rs&#228;kringar etc. Entrepren&#246;ren m&#229;ste dock visa att han drabbats av en kostnad som inte skulle ha uppst&#229;tt om hindret inte f&#246;relegat.</p>
<p class="indent-para">En annan skillnad &#228;r att krav p&#229; &#196;TA-ers&#228;ttning ska framst&#228;llas senast inom sex m&#229;nader r&#228;knat fr&#229;n entreprenadens godk&#228;nnande. Anspr&#229;k p&#229; hinderers&#228;ttning ska d&#228;remot framst&#228;llas senast tre m&#229;nader efter entreprenadtidens utg&#229;ng.</p>
<p class="paras">Byggindustrin nr 25 &#8211; 2015</p>
<h3 class="h3" id="sec42"><span class="no3">42.</span> Kan man f&#229; betalt i f&#246;rskott?</h3>
<h4 class="h4"><strong>Vi har vunnit ett kontrakt om uppf&#246;rande av ett flerbostadshus (totalentreprenad ABT 06). Eftersom vi anv&#228;nder prefabricerade v&#228;ggelement, har vi h&#246;ga kostnader i b&#246;rjan av projektet, innan produktionen p&#229; <a id="page_133"></a><span id="page133" epub:type="pagebreak" title="133"/>plats faktiska har kommit ig&#229;ng. Best&#228;llaren menar att vi inte har r&#228;tt till betalning i f&#246;rskott. Vad g&#228;ller?</strong></h4>
<p class="para">Huvudregeln enligt ABT 06 kap. 6 &#167; 12 &#228;r att betalning erl&#228;ggs enligt betalningsplan. Om parterna inte har avtalat om n&#229;gon betalningsplan g&#228;ller i st&#228;llet att best&#228;llaren &#228;r skyldig att betala &#8221;f&#246;r utf&#246;rt kontraktsarbete&#8221;. Detta inneb&#228;r att det &#228;r upp till parterna sj&#228;lva att komma &#246;verens om en betalningsplan som passar f&#246;r det specifika projektet. Om entrepren&#246;ren har stora kostnader tidigt i ett projekt, exempelvis f&#246;r att k&#246;pa in kostsamma anl&#228;ggningar som ska installeras i entreprenaden eller f&#246;r att prefabricera delar av byggnaden, &#228;r det sk&#228;ligt att detta tas i beaktande vid uppr&#228;ttandet av betalningsplanen.</p>
<p class="paras">Byggindustrin nr 28 &#8211; 2015</p>
<h3 class="h3" id="sec43"><span class="no3">43.</span> Vad kan det bli f&#246;r f&#246;ljder av slarvig projektering?</h3>
<h4 class="h4"><strong>Vi &#228;r totalentrepren&#246;r och har f&#229;tt betala extra ers&#228;ttning till en underentrepren&#246;r p.g.a. att v&#229;r konsult projekterat slarvigt. Vi har avtalat om ABK 09 med konsulten. Finns det n&#229;gon m&#246;jlighet att f&#229; ers&#228;ttning fr&#229;n konsulten f&#246;r v&#229;ra extrakostnader?</strong></h4>
<p class="para">Om konsultens projektering inte varit fackm&#228;ssig kan han bli skadest&#229;ndsskyldig enligt ABK 09 kap. 5 &#167; 1. Ansvaret &#228;r begr&#228;nsat till 120 basbelopp om inte annat avtalats. Konsulten har f&#246;rs&#228;kringsplikt och ska d&#228;rf&#246;r ha en konsultansvarsf&#246;rs&#228;kring som t&#228;cker det avtalade ansvaret. Ni m&#229;ste omg&#229;ende skriftligen framf&#246;ra ett krav p&#229; skadest&#229;nd d&#228;r ni tydligt anger att ni kr&#228;ver skadest&#229;nd f&#246;r den slarviga projekteringen och samtidigt uppmana konsulten att anm&#228;la skadan till sitt f&#246;rs&#228;kringsbolag. Fristen f&#246;r reklamation &#228;r normalt tre m&#229;nader efter det att ni som best&#228;llare f&#229;tt sk&#228;lig anledning att anta att konsulten &#228;r ansvarig f&#246;r skadan, dock senast nio m&#229;nader efter att ni f&#229;tt k&#228;nnedom om skadan. Kan ni inte idag ange exakt vilket belopp det g&#228;ller kan ni be att f&#229; &#229;terkomma med detta n&#228;r skadan slutligt &#228;r k&#228;nd. Eftersom ni kommer f&#229; argumentera med konsultens f&#246;rs&#228;kringsbolag s&#229; f&#229;r ni vara beredda p&#229; att l&#228;gga ned en del tid och pengar om ni ska f&#229; n&#229;gon ers&#228;ttning.</p>
<p class="paras">Byggindustrin nr 30 &#8211; 2015</p>
<h3 class="h3" id="sec44"><a id="page_134"></a><span id="page134" epub:type="pagebreak" title="134"/><span class="no3">44.</span> Vilka krav kan st&#228;llas p&#229; redovisning av sj&#228;lvkostnad?</h3>
<h4 class="h4"><strong>Vilka krav p&#229; redovisning av underentrepren&#246;rers sj&#228;lvkostnad kan en best&#228;llare st&#228;lla? LR06 &#228;r ett bra hj&#228;lpmedel f&#246;r att f&#229; fram entrepren&#246;rens kostnader men kan vi beg&#228;ra att &#228;ven underentrepren&#246;ren redovisar sin sj&#228;lvkostnad enligt LR06?</strong></h4>
<p class="para">Om AB 04 eller ABT 06 ing&#229;r i avtalet g&#228;ller f&#246;ljande. Sj&#228;lvkostnadsprincipen (l&#246;pande r&#228;kning) inneb&#228;r att entrepren&#246;ren har r&#228;tt till ers&#228;ttning f&#246;r sina faktiska kostnader (sj&#228;lvkostnader) med ett p&#229;slag (entrepren&#246;rarvode), se AB 04/ABT 06 kap. 6 &#167; 9. Best&#228;llaren har r&#228;tt att granska samtliga originalverifikationer avseende kostnaderna, se AB 04/ABT 06 kap. 6 &#167; 10. Entrepren&#246;ren m&#229;ste styrka att man haft de aktuella kostnaderna och att de avser den aktuella entreprenaden.</p>
<p class="indent-para">Best&#228;llaren har r&#228;tt att granska &#228;ven underentrepren&#246;rers originalverifikat. Best&#228;llaren har emellertid inte r&#228;tt att v&#228;nda sig direkt till underentrepren&#246;rerna med beg&#228;ran om redovisning.</p>
<p class="indent-para">LR06 g&#228;ller bara som avtalshandling om parterna avtalat om det men kan f&#246;rst&#229;s oavsett detta anv&#228;ndas som hj&#228;lp f&#246;r best&#228;llaren n&#228;r denne bed&#246;mer om den beg&#228;rda ers&#228;ttningen &#228;r riktig.</p>
<p class="paras">Byggindustrin nr 37 &#8211; 2015</p>
<h3 class="h3" id="sec45"><span class="no3">45.</span> Ers&#228;ttning f&#246;r felaktig projektering vid husbygge</h3>
<h4 class="h4"><strong>Vi har uppf&#246;rt ett flerbostadshus i egen regi f&#246;r egen f&#246;rvaltning. Under projektet har vi f&#229;tt betala ett antal &#196;TA-fakturor till en UE, upphandlad till fast pris, som visat sig bero p&#229; felaktig projektering av en av v&#229;ra konsulter. Vi har avtalat om ABK 09 med konsulten. Kan vi f&#229; kr&#228;va &#196;TA-fakturorna i skadest&#229;nd av konsulten rakt av?</strong></h4>
<p class="para">Enligt ABK 09 svarar konsulten f&#246;r skada som denne orsakat er genom bristande fackm&#228;ssighet (v&#229;rdsl&#246;shet). Kan ni bevisa detta s&#229; blir konsulten skadest&#229;ndsskyldig. Det &#228;r t.o.m. s&#229; att ni har viss bevisl&#228;ttnad i ABK 09 f&#246;r det. N&#228;r det g&#228;ller skadest&#229;ndets ber&#228;kning &#228;r det inte s&#229; enkelt att ni kan f&#229; ers&#228;ttning f&#246;r &#196;TA-fakturorna rakt av. Skadest&#229;ndet ska ber&#228;knas till den merkostnad som ni f&#229;tt i projektet; inte t&#228;cka <a id="page_135"></a><span id="page135" epub:type="pagebreak" title="135"/>kostnader som ni &#228;nd&#229; skulle haft (om konsulten gjort r&#228;tt fr&#229;n b&#246;rjan). Ni skulle kanske kunna ha gjort en viss upphandlingsvinst, totalt sett, om ni haft korrekta handlingar fr&#229;n b&#246;rjan. I praktiken &#228;r det inte s&#229; l&#228;tt att styrka merkostnaden (skadan) eller i vart fall inte hela merkostnaden. Konsulten f&#229;r givetvis ingen ers&#228;ttning f&#246;r att korrigera sina felaktiga handlingar.</p>
<p class="paras">Byggindustrin nr 38 &#8211; 2015</p>
<h3 class="h3" id="sec46"><span class="no3">46.</span> Hur sent kan best&#228;llaren avbest&#228;lla ett jobb?</h3>
<h4 class="h4"><strong>Vi fick i uppdrag att utf&#246;ra grundl&#228;ggning &#229;t en best&#228;llare (ABT 06 g&#228;ller). Kort tid efter p&#229;b&#246;rjad entreprenad har best&#228;llaren avbest&#228;llt &#229;terst&#229;ende arbeten. Best&#228;llaren vill nu bara betala f&#246;r det gr&#228;varbete vi utf&#246;rt. F&#229;r best&#228;llaren avbest&#228;lla och har vi d&#229; inte r&#228;tt att f&#229; mer betalt?</strong></h4>
<p class="para">En princip inom avtalsr&#228;tten &#228;r att avtal ska h&#229;llas. Den principen har man g&#229;tt ifr&#229;n i standard&#172;avtalen AB/ABT och gett best&#228;llaren en obegr&#228;nsad r&#228;tt att avbest&#228;lla arbeten (kap. 2 &#167; 3). F&#246;r att entrepren&#246;ren d&#229; inte helt ska g&#229; miste om sin inkomst finns en speciell avr&#228;kningsregel i kap. 6 &#167; 11. I korthet inneb&#228;r regeln att ni f&#229;r ers&#228;ttning med 10 procent av det avbest&#228;llda arbetet och d&#228;rut&#246;ver har r&#228;tt till ers&#228;ttning f&#246;r viss utebliven vinst om det avbest&#228;llda arbetet &#246;verstiger 20 procent av kontraktssumman. Dessutom har ni r&#228;tt till ers&#228;ttning f&#246;r utf&#246;rt arbete och nedlagda kostnader p&#229; avbest&#228;llt arbetet t.ex. f&#246;r projektering eller f&#246;rluster p&#229; ink&#246;pt material (kap. 6 &#167; 4).</p>
<p class="paras">Byggindustrin nr 1 &#8211; 2016</p>
<h3 class="h3" id="sec47"><span class="no3">47.</span> Entrepren&#246;ren hade r&#228;tt till vite</h3>
<h4 class="h4"><strong>Vi &#228;r generalentrepren&#246;rer i en entreprenad som har blivit f&#246;rsenad. F&#246;rseningen beror p&#229; en av v&#229;ra UE. Detta har medf&#246;rt att v&#229;r generalentreprenad har blivit f&#246;rsenad gentemot v&#229;r best&#228;llare. Byggherren kr&#228;ver inget vite f&#246;r f&#246;rseningen men fr&#229;gan &#228;r om vi d&#229; kan kr&#228;va vite av v&#229;r underentrepren&#246;r?</strong></h4>
<p class="para">Din r&#228;tt att kr&#228;va vite vid en f&#246;rsening &#228;r inte beroende av om du som generalentrepren&#246;r <a id="page_136"></a><span id="page136" epub:type="pagebreak" title="136"/>drabbas av n&#229;got vite, eller annan skada p.g.a. f&#246;rseningen. Om ni avtalat om vite med er UE t.ex. genom &#229;beropande av AB-U 07 s&#229; kan ni kr&#228;va er UE p&#229; vite. Underentrepren&#246;ren ska d&#228;remot i det h&#228;r fallet betala kontraktsenligt vite. Se till att kravet framst&#228;lls korrekt och inom tre m&#229;nader fr&#229;n godk&#228;nd slutbesiktning</p>
<p class="paras">Byggindustrin nr 10 &#8211; 2016</p>
<h3 class="h3" id="sec48"><span class="no3">48.</span> UE kan f&#229; v&#228;nta med fakturering</h3>
<h4 class="h4"><strong>Vi &#228;r entrepren&#246;rer i ett bostadsprojekt och vi har en underentrepren&#246;r (UE) som har gjutit bottenplattor till husen. Vi har avtalat om att AB-U 07 ska g&#228;lla. Arbetet &#228;r klart och UE vill nu f&#229; sitt arbete besiktigat och slutfakturera. Har han r&#228;tt till det?</strong></h4>
<p class="para">N&#228;r det g&#228;ller besiktning s&#229; kan UE beg&#228;ra en s.k. slutavsyn av sitt arbete f&#246;r synliga skador. Vad g&#228;ller slutbesiktning s&#229; genomf&#246;rs den f&#246;rst i och med att hela entreprenaden &#228;r f&#228;rdigst&#228;lld, och d&#229; b&#246;rjar &#228;ven garantitiden att l&#246;pa. Enligt huvudregeln kan en UE inte slutfakturera f&#246;rr&#228;n best&#228;llarens entreprenad blivit godk&#228;nd. Undantaget &#228;r om best&#228;llarens entreprenad inte blir godk&#228;nd men UE:s arbete &#228;r i stort felfritt. Om det finns en betalningsplan som s&#228;ger att er UE har r&#228;tt till betalning redan n&#228;r den egna entreprenaden &#228;r klar s&#229; har de sj&#228;lvklart r&#228;tt att slutfakturera d&#229;.</p>
<p class="paras">Byggindustrin nr 14 &#8211; 2016</p>
<h3 class="h3" id="sec49"><span class="no3">49.</span> Kostnader f&#246;r handverktyg?<a id="fn75"></a><a href="#rfn75"><sup>75</sup></a></h3>
<h4 class="h4"><strong>Vi har f&#229;tt en faktura fr&#229;n v&#229;r underentrepren&#246;r f&#246;r kostnader f&#246;r handverktyg (skruvdragare, skiftnycklar, skjutm&#229;tt etc). Vi har avtalat om ett visst timpris per byggnadsarbetare samt ers&#228;ttning f&#246;r material och hj&#228;lpmedel (+ 15 %). Vad g&#228;ller?</strong></h4>
<p class="para">Handverktyg ing&#229;r normalt i timpriset f&#246;r byggnadsarbetare. Det handlar om verktyg som en arbetare normalt har som personlig utrustning, exempelvis hammare, tumstock, vattenpass, skruvdragare etc. Om det ist&#228;llet handlar om verktyg som normalt anv&#228;nds av flera <a id="page_137"></a><span id="page137" epub:type="pagebreak" title="137"/>samt egna eller inhyrda maskiner s&#229; debiteras dessa ist&#228;llet som hj&#228;lpmedel. F&#246;r att f&#246;renkla debitering vid l&#246;pande r&#228;kning, d&#228;r AB 04/ABT 06 utg&#246;r avtalsinneh&#229;ll, kan Formul&#228;r LR06 (Ers&#228;ttningsgrunder f&#246;r kontraktsarbeten och &#196;TA-arbeten p&#229; l&#246;pande r&#228;kning) till&#228;mpas. H&#228;r finns en m&#246;jlighet att avtala om ett p&#229;slag f&#246;r handverktyg och mindre redskap. Om s&#229; ej har skett faller kostnaden f&#246;r handverktyg in under timpriset f&#246;r arbetare (AB 04/ABT 06 kap. 6 &#167; 9 p. 3). Till detta formul&#228;r finns &#228;ven ett dokument med exempel p&#229; handverktyg och mindre redskap. Er underentrepren&#246;r har d&#228;rf&#246;r inte r&#228;tt till ers&#228;ttning f&#246;r eller p&#229;slag/entrepren&#246;rarvode p&#229; handverktygen ut&#246;ver det avtalade timpriset.</p>
<p class="paras">Byggindustrin nr 18 &#8211; 2016</p>
<h3 class="h3" id="sec50"><span class="no3">50.</span> Budget&#246;verskridelse &#8211; n&#228;r ska det underr&#228;ttas?</h3>
<h4 class="h4"><strong>Vi har ett avtal med en konsult om r&#246;rligt arvode mot budget. Fr&#229;n vilken tidpunkt ska konsulten underr&#228;tta oss om ett eventuellt budget&#246;verskridande? ABK 09 g&#228;ller.</strong></h4>
<p class="para">I Allm&#228;nna Best&#228;mmelser f&#246;r konsultuppdrag inom arkitekt- och ingenj&#246;rsverksamhet (ABK 09) anges: &#8221;Om &#246;verenskommen budget inte kan h&#229;llas, ska konsulten utan dr&#246;jsm&#229;l skriftligen underr&#228;tta best&#228;llaren om detta.&#8221; Regeln som &#229;terfinns i kap. 6 &#167; 6 &#228;r n&#229;got oklar eftersom det inte anges fr&#229;n vilken tidpunkt ett eventuellt dr&#246;jsm&#229;l ska r&#228;knas. En bed&#246;mning blir att tiden f&#229;r r&#228;knas fr&#229;n det att konsulten insett eller bort inse att budgeten inte kommer att h&#229;llas.</p>
<p class="indent-para">Missar konsulten att underr&#228;tta &#228;r det fr&#229;ga om avtalsbrott med ett eventuellt skadest&#229;ndsansvar ifall best&#228;llaren skulle lida skada. D&#228;remot kan best&#228;llaren inte inv&#228;nda att n&#229;gon betalningsskyldighet inte skulle f&#246;religga av den orsaken att kostnaderna &#246;verskridit &#246;verenskommen budget.</p>
<p class="paras">Byggindustrin nr 22 &#8211; 2016</p>
<h3 class="h3" id="sec51"><a id="page_138"></a><span id="page138" epub:type="pagebreak" title="138"/><span class="no3">51.</span> Dokumentation vid l&#246;pande r&#228;kning</h3>
<h4 class="h4"><strong>Vi har utf&#246;rt renoveringsarbeten &#229;t en konsument p&#229; l&#246;pande r&#228;kning. Konsumenten vill nu inte betala slutfakturan f&#246;r att han anser att det blivit f&#246;r dyrt och att arbetet &#8221;om&#246;jligen&#8221; kan ha tagit s&#229; l&#229;ng tid att utf&#246;ra. Vi har &#246;verl&#228;mnat tidssedlar f&#246;r v&#229;ra hantverkare d&#228;r det framg&#229;r vilka dagar de varit p&#229; plats och hur m&#229;nga timmar de lagt ned. R&#228;cker inte detta f&#246;r att f&#229; betalt?</strong></h4>
<p class="para">Precis som ni &#228;r inne p&#229; &#228;r det ni som entrepren&#246;r som har bevisb&#246;rdan f&#246;r att ni lagt ned timmarna och att tids&#229;tg&#229;ngen varit sk&#228;lig i f&#246;rh&#229;llande till arbetet som &#228;r utf&#246;rt. I en ny dom fr&#229;n H&#246;gsta domstolen (m&#229;l nr T 3445-15)<a id="fn76"></a><a href="#rfn76"><sup>76</sup></a> gick domstolen p&#229; konsumentens linje d&#229; entrepren&#246;ren inte uppfyllde denna bevisb&#246;rda. Av domen g&#229;r att utl&#228;sa att det av entrepren&#246;rens tidredovisning b&#246;r framg&#229;, inte endast den nedlagda tiden utan ocks&#229;, information om vilket typ av arbete som utf&#246;rts och hur tids&#229;tg&#229;ngen f&#246;rdelat sig p&#229; olika arbetsmoment. F&#246;r att styrka er r&#228;tt kr&#228;vs d&#228;rf&#246;r bra dokumentation. Med utg&#229;ngspunkt i domen finns en risk f&#246;r att ert underlag inte r&#228;cker f&#246;r att f&#229; full betalning. Om ni har f&#246;rt dagbok &#246;ver arbetet kan den tillsammans med annan dokumentation som beskrivningar eller ritningar st&#228;rka er r&#228;tt.</p>
<p class="paras">Byggindustrin nr 10 &#8211; 2017</p>
<h3 class="h3" id="sec52"><span class="no3">52.</span> Granskning av originalverifikationer</h3>
<h4 class="h4"><strong>Hur l&#229;ngt g&#229;r best&#228;llarens r&#228;tt att granska originalverifikationerna? G&#228;ller det &#228;ven entrepren&#246;rens underentrepren&#246;rers materialfakturor? Entreprenaden avser l&#246;pande r&#228;kning med AB 04 som avtalsinneh&#229;ll.</strong></h4>
<p class="para">Best&#228;llarens r&#228;tt att granska samtliga originalverifikationer avseende kostnader framg&#229;r av AB 04 kap. 6 &#167; 10 punkt 4. R&#228;tten &#228;r d&#228;rmed inte begr&#228;nsad till den faktura som generalentrepren&#246;ren erh&#229;llit fr&#229;n underentrepren&#246;ren. &#196;ven de verifikationer som ligger till grund f&#246;r underentrepren&#246;rens fakturering omfattas. F&#246;r att m&#246;jligg&#246;ra det ger standardavtalet f&#246;r underentreprenader (AB-U 07) generalentrepren&#246;ren <a id="page_139"></a><span id="page139" epub:type="pagebreak" title="139"/>en r&#228;tt att granska underentrepren&#246;rens verifikationer. Det b&#246;r noteras att entrepren&#246;ren inte har n&#229;gon skyldighet att l&#229;ta best&#228;llaren granska verifikationer vid l&#246;pande r&#228;kning om inte best&#228;llaren beg&#228;r detta. Samma f&#246;rh&#229;llande g&#228;ller vid totalentreprenader om ABT 06/ABT-U 07 utg&#246;r avtalsinneh&#229;ll.</p>
<p class="paras">Byggindustrin nr 25 &#8211; 2017</p>
<h3 class="h3" id="sec53"><span class="no3">53.</span> Originalverifikationer &#8211; vad &#228;r det egentligen?</h3>
<h4 class="h4"><strong>Vi utf&#246;r ombyggnadsarbeten f&#246;r en best&#228;llare p&#229; l&#246;pande r&#228;kning och har AB 04 som avtalsinneh&#229;ll. Best&#228;llaren har beg&#228;rt in originalverifikationer p&#229; material som har tagits fr&#229;n v&#229;rt eget lager. Vad betyder originalverifikation och hur ska vi g&#229; tillv&#228;ga?</strong></h4>
<p class="para">Reglerna om best&#228;llarens r&#228;tt att granska samtliga originalverifikationer avseende kostnaderna g&#228;ller vid l&#246;pande r&#228;kning och &#229;terfinns i AB 04/ABT 06 kap. 6 &#167; 10 punkt 4. Standardavtalen inneh&#229;ller dock ingen definition av begreppet (original)verifikation. Enligt Motiv AB 72 avses med originalverifikationer &#8221;handlingar, som kan styrka kostnaderna, exempelvis fakturor, kvittenser och arbetssedlar&#8221;. Ytterligare exempel kan vara kvitton och fakturor fr&#229;n leverant&#246;rer och underentrepren&#246;rer med tillh&#246;rande specifikationer. Ni m&#229;ste allts&#229; kunna styrka att materialet som har tagits fr&#229;n ert varulager ocks&#229; inneburit en kostnad som avser den aktuella entreprenaden, exempelvis genom ett redovisningsutdrag fr&#229;n bokf&#246;ringen.</p>
<p class="paras">Byggindustrin nr 29 &#8211; 2017</p>
<h3 class="h3" id="sec54"><span class="no3">54.</span> R&#228;tt till betalning trots mindre justering</h3>
<h4 class="h4"><strong>Vi har utf&#246;rt en k&#246;ksrenovering &#229;t en konsument. Efter att arbetet har utf&#246;rts har vi st&#228;llt ut en faktura. Konsumenten v&#228;grar emellertid att betala och h&#228;nvisar till att vi skulle ha monterat tv&#229; k&#246;ksluckor &#229;t fel h&#229;ll. Vi har sagt att vi ska fixa det men att det kan ta ett tag eftersom det &#228;r viss leveranstid p&#229; luckorna (vi har gjort h&#229;l f&#246;r handtagen och beh&#246;ver d&#228;rf&#246;r nya luckor). Kan verkligen konsumenten inneh&#229;lla hela beloppet under tiden? Arbetet skulle ske p&#229; fast pris, men d&#228;rut&#246;ver har vi inte avtalat om n&#229;gra s&#228;rskilda villkor.</strong></h4>
<p class="para"><a id="page_140"></a><span id="page140" epub:type="pagebreak" title="140"/>Eftersom ni inte har avtalat om n&#229;got s&#228;rskilt vad g&#228;ller konsumentens r&#228;tt att h&#229;lla inne betalningen vid fel s&#229; g&#228;ller 19 &#167; konsumenttj&#228;nstlagen. Enligt lagrummet f&#229;r en konsument inneh&#229;lla s&#229; mycket av betalningen som kr&#228;vs f&#246;r att konsumenten ska f&#229; s&#228;kerhet f&#246;r ett krav p&#229; grund av fel hos tj&#228;nsten. Det avg&#246;rande vid best&#228;mmande av beloppets storlek &#228;r att beloppet kan fungera som s&#228;kerhet f&#246;r konsumentens krav. N&#228;r det endast r&#246;r sig om ett begr&#228;nsat fel, som i ert fall, har konsumenten d&#228;rf&#246;r inte r&#228;tt att inneh&#229;lla hela beloppet.</p>
<p class="paras">Byggindustrin nr 32 &#8211; 2017</p>
<h3 class="h3" id="sec55"><span class="no3">55.</span> V&#229;r konsult i konkurs &#8211; vem f&#229;r betala f&#246;r skadan?</h3>
<h4 class="h4"><strong>Vi har krav p&#229; ers&#228;ttning f&#246;r en skada p&#229; entreprenaden som v&#229;r konsult &#228;r ansvarig f&#246;r. Vi p&#229;talade skadan f&#246;r konsulten f&#246;r l&#228;nge sedan och n&#228;r vi nu skulle p&#229;minna bolaget om v&#229;rt krav visar det sig att bolaget har g&#229;tt i konkurs. Kan vi f&#229; igen v&#229;ra kostnader ur konsultens ansvarsf&#246;rs&#228;kring? Hur ska vi agera?</strong></h4>
<p class="para">Det f&#246;ljer av f&#246;rs&#228;kringsavtalslagen att den skadelidande (ert bolag) vid den f&#246;rs&#228;krades (konsultens) konkurs har r&#228;tt att framst&#228;lla sitt krav direkt till det f&#246;rs&#228;kringsbolag d&#228;r den f&#246;rs&#228;krade haft sin ansvarsf&#246;rs&#228;kring. Ni kan s&#229;ledes f&#229; era kostnader ersatta under f&#246;ruts&#228;ttning att &#246;vriga villkor i f&#246;rs&#228;kringsavtalet &#228;r uppfyllda. Vanligtvis, f&#246;r att inte s&#228;ga alltid, f&#246;rekommer i s&#229;dana avtal frister inom vilka ett krav m&#229;ste framst&#228;llas. Om fristen f&#246;rsitts preskriberas r&#228;tten att utf&#229; n&#229;gon ers&#228;ttning ur f&#246;rs&#228;kringen. Ni b&#246;r d&#228;rf&#246;r omedelbart ta reda p&#229; om konsulten anm&#228;lt ers&#228;ttningskravet till f&#246;rs&#228;kringsbolaget, alternativt sj&#228;lva framst&#228;lla kravet till f&#246;rs&#228;kringsbolaget (s&#229; kalllat direktkrav). F&#246;r att fram&#246;ver s&#228;kerst&#228;lla att ni inte f&#246;rlorar er r&#228;tt p&#229; grund av formaliteter b&#246;r ni ha f&#246;r vana att, i samband med att ett skadest&#229;ndskrav framst&#228;lls, uppmuntra er motpart att anm&#228;la ers&#228;ttningsanspr&#229;ket till f&#246;rs&#228;kringsbolaget samt beg&#228;ra in underlag som visar att s&#229; skett.</p>
<p class="paras">Byggindustrin nr 08 &#8211; 2018</p>
<h3 class="h3" id="sec56"><a id="page_141"></a><span id="page141" epub:type="pagebreak" title="141"/><span class="no3">56.</span> Hur l&#228;nge kan vi v&#228;nta med att fakturera?<a id="fn77"></a><a href="#rfn77"><sup>77</sup></a></h3>
<h4 class="h4"><strong>Vi har anlitat en underentrepren&#246;r som har utf&#246;rt markarbeten. Arbetena f&#228;rdigst&#228;lldes f&#246;r &#246;ver tv&#229; &#229;r sedan och underentrepren&#246;ren har f&#246;rst nu skickat en faktura till oss. M&#229;ste vi betala fakturan och kan vi i s&#229; fall skicka en faktura till v&#229;r kund? AB 04 och AB-U 07 g&#228;ller.</strong></h4>
<p class="para">Det framg&#229;r inte av fr&#229;gan n&#228;r entreprenaden godk&#228;ndes men enligt AB-U 07 g&#228;ller enligt huvudregeln att markentrepren&#246;ren m&#229;ste framst&#228;lla krav p&#229; ers&#228;ttning f&#246;r kontraktsarbeten och eventuella &#196;TA-arbeten inom 22 m&#229;nader respektive fyra m&#229;nader fr&#229;n entreprenadens godk&#228;nnande. Om markentrepren&#246;ren inte har hunnit framst&#228;lla sitt krav p&#229; ers&#228;ttning inom dessa tider s&#229; har denne inte heller r&#228;tt till betalning (preskription). Om markentrepren&#246;ren d&#228;remot har framst&#228;llt sitt krav p&#229; ers&#228;ttning inom r&#228;tt tid &#228;r ni skyldiga att betala fakturan. Ni kan d&#229; framst&#228;lla ert krav p&#229; ers&#228;ttning gentemot er best&#228;llare s&#229; l&#228;nge ni f&#246;r kontraktsarbeten och eventuella &#196;TA-arbeten g&#246;r det inom tv&#229; &#229;r respektive sex m&#229;nader fr&#229;n entreprenadens godk&#228;nnande.</p>
<p class="paras">Byggindustrin nr 11 &#8211; 2018</p>
<div class="pagebreak"/>
<p class="para">&#160;</p>
<p class="para">_________</p>
<p class="footnote"><a id="rfn58"></a><a href="#fn58"><sup>58</sup></a> Senaste versionen av ABS &#228;r ABS 18.</p>
<p class="footnote"><a id="rfn59"></a><a href="#fn59"><sup>59</sup></a> RO-formul&#228;ret har numera ersatts av Hantverkarformul&#228;ret. Senaste versionen av Hantverkarformul&#228;ret &#228;r Hantverkarformul&#228;ret 17.</p>
<p class="footnote"><a id="rfn60"></a><a href="#fn60"><sup>60</sup></a> R&#228;ntesatsen om 4,5 % avser andra halv&#229;ret 2008. Referensr&#228;ntan &#228;r f&#246;r n&#228;rvarande -0,5 % (december 2018).</p>
<p class="footnote"><a id="rfn61"></a><a href="#fn61"><sup>61</sup></a> Svaret utg&#229;r fr&#229;n att AB 04 eller ABT 06 utg&#246;r en del av avtalet mellan parterna.</p>
<p class="footnote"><a id="rfn62"></a><a href="#fn62"><sup>62</sup></a> Ans&#246;kningsavgiften &#228;r numera 900 kr f&#246;r m&#229;l som r&#246;r ett krav under ett halvt prisbasbelopp (22 750 kr f&#246;r &#229;r 2018) och 2 800 kr f&#246;r m&#229;l som r&#246;r krav &#246;ver ett halvt prisbasbelopp.</p>
<p class="footnote"><a id="rfn63"></a><a href="#fn63"><sup>63</sup></a> Se &#228;ven fr&#229;ga nr 2:20.</p>
<p class="footnote"><a id="rfn64"></a><a href="#fn64"><sup>64</sup></a> Rotavdraget har den 1 januari 2016 s&#228;nkts fr&#229;n h&#228;lften av arbetskostnaden till 30 % av arbetskostnaden.</p>
<p class="footnote"><a id="rfn65"></a><a href="#fn65"><sup>65</sup></a> Se www.skatteverket.se.</p>
<p class="footnote"><a id="rfn66"></a><a href="#fn66"><sup>66</sup></a> Se &#228;ven fr&#229;ga nr 1:54 och 2:25.</p>
<p class="footnote"><a id="rfn67"></a><a href="#fn67"><sup>67</sup></a> Sveriges Byggindustrier tar sedan &#229;r 2015 inte fram n&#229;gra procentsatser f&#246;r LR06.</p>
<p class="footnote"><a id="rfn68"></a><a href="#fn68"><sup>68</sup></a> L&#228;nken &#228;r numera www.sverigesbyggindustrier.se/om-standardavtal/formular-lr06__279</p>
<p class="footnote"><a id="rfn69"></a><a href="#fn69"><sup>69</sup></a> Enligt senaste versionen av Svensk N&#228;ringslivsindelning (SNI 2007) h&#246;r byggverksamhet till avdelning F i SNI.</p>
<p class="footnote"><a id="rfn70"></a><a href="#fn70"><sup>70</sup></a> Se www.scb.se/dokumentation/klassifikationer-och-standarder/standard-for-svensk-naringsgrensindelning-sni/.</p>
<p class="footnote"><a id="rfn71"></a><a href="#fn71"><sup>71</sup></a> Se &#228;ven fr&#229;ga nr 5:31.</p>
<p class="footnote"><a id="rfn72"></a><a href="#fn72"><sup>72</sup></a> Med kod AFB.11 avses kod AFB.11 (med rubriken &#8221;Upphandlingsf&#246;rfarande&#8221;) i AMA AF 07. Koden &#228;r densamma i AMA AF 12 (senaste versionen av AMA AF) men rubriken &#228;r d&#228;r ist&#228;llet &#8221;Upphandlingsform&#8221;.</p>
<p class="footnote"><a id="rfn73"></a><a href="#fn73"><sup>73</sup></a> Senaste versionen av Hantverkarformul&#228;ret &#228;r Hantverkarformul&#228;ret 17.</p>
<p class="footnote"><a id="rfn74"></a><a href="#fn74"><sup>74</sup></a> Se &#228;ven fr&#229;ga nr 5:49.</p>
<p class="footnote"><a id="rfn75"></a><a href="#fn75"><sup>75</sup></a> Se &#228;ven fr&#229;ga nr 5:35.</p>
<p class="footnote"><a id="rfn76"></a><a href="#fn76"><sup>76</sup></a> Domen meddelades den 22 november 2016 (NJA 2016 s. 1011).</p>
<p class="footnote"><a id="rfn77"></a><a href="#fn77"><sup>77</sup></a> Se &#228;ven fr&#229;ga nr 3:6 och 3:10.</p>
</body>
</html>